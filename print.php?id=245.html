<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Hulde aan de windvaan	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Hulde aan de windvaan<br />
	 	    <span style="color: #000; font-family: Tahoma, Verdana; font-size: 15pt;">
	    	  Chris, 4/7/2008, 13:00<br /><br />
	      </span>
	    </div>
	    <div>
	    	Het tochtje over de oceaan is in het begin al lastig genoeg door alle golven en de opspelende misselijkheid, maar tijdens nachtwachten is het ook niet erg leuk om continu de boot een richting te moeten sturen die wordt aangegeven door het kompas en/of GPS. Sterker nog, overdag heb ik zelfs wel wat beters te doen dan de helmstok de goede richting uit duwen. Gelukkig zijn er twee hulpmiddelen om deze taak uit handen te nemen: de stuurautomaat en de windvaan. De stuurautomaat is een elektrisch apparaatje
dat een bepaalde koers aanhoudt. Helaas kan deze niet tegen water, golven worden niet altijd even goed meegenomen in de berekening, en tijdens het zeilen kan de wind draaien. Hierdoor kan het voorkomen dat de zeilen volkomen verkeerd staan en de boot onnodig scheef wordt getrokken. Bij squalls, kleine stormpjes op zee, is dit erg link. Gelukkig is er de windvaan (hulpmiddel twee)! Dit mechanische apparaat kan de boot altijd een bepaalde koers ten opzichte van de wind laten varen. En dit doet de windvaan
helemaal zonder electriciteit. Je wordt echter wel heel lui van zo´n windvaan. Als de wind draait, stel je de windvaan iets anders af. Eigenlijk moeten de zeilen dan ook verzet worden, maar daar heb je uiteindelijk ook steeds minder zin in. Een reis maken van een aantal dagen op groot water is wezenlijk anders dan een dagtochtje heb ik gemerkt. De snelheid van het schip en (daarmee samenhangend) de stand van de zeilen is duidelijk ondergeschikt aan het comfort en de veiligheid op de boot. Vooraf
leek me dat helemaal niks, maar na 2-3 dagen zeeziekte wordt dit beeld toch grondig gewijzigd. Dus darvoor hulde aan de windvaan. We zijn inmiddels aangekomen in Mackay, zijn door de customs en quarantaine heengekomen (voor maar liefst $240,- AUS, nieuw recordbedrag) en hebben gisteravond heerlijk gegeten bij een steakhouse. Dat was wel nodig: ik ben in de vier weken die ik bij Joost en Ilse op de boot heb doorgebracht om en nabij 8 kilo afgevallen. Dus voor iedereen die op zoek is naar een goed
dieet: maak een oceaanoversteek. Ik ga zelf morgen met het vliegtuig naar Sydney, om nog een weekje de backpacker uit te hangen. Joost en Ilse maken zich ondertussen op voor de komst van de ouders van mij en Joost.	    </div>	 	          
	  </div>	  
	</body>
</html>