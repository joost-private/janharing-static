<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Ontsnapt!	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Ontsnapt!<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 3/5/2010, 10:25<br /><br />
	      </span>
	    </div>
	    <div>
	    	Het is gelukt! We zijn ontsnapt! Na de tweede helft van het Suez
kanaal hebben we zonder te stoppen onze loods op een loodsboot afgezet
en zijn rechtstreeks de Middellandse Zee opgevaren. Het golfde
behoorlijk buiten bij Port Said maar dat kon ons plezier niet drukken.
Geen te harde tegenwind meer, geen zand overal meer, geen fooien voor
jan en alleman meer, geen besmette muggen, corrupte ambtenaren en
piraten meer, geen angst voor motorpech meer, allemaal klaar. Na drie
nachten varen kwamen we bij zonsopgang op Cyprus aan en het voelde
bijna aan alsof we thuis waren. Na de serie landen waar we vandaan
komen werd het ineens heel duidelijk hoe zeer we eigenlijk met de
Westerse cultuur verbonden zijn. Cafeetjes die er echt gezellig uit
zien, verstaanbare muziek, straten zonder gaten en buggy-vriendelijke
stoepen, vrouwen zonder hoofddoeken, burqa&#039s en gewaden en al onze
geliefde produkten in de supermarkt. En daarmee eindigt ook het
wereldzeilen abrupt en mengen we ons onder de Europa-zeilers. Een
geheel ander type zeiler. We liggen afgemeerd naast een erg aardig
Engels stel. Ze hebben bezoek van een ander stel dat hier ook met hun
boot in de haven ligt. Terwijl wij genieten van een honderd procent
varkensvleesbarbeque op onze boot (Siebe eet anderhalve hamburger)
horen we de buren sterke verhalen uitwisselen en tegen elkaar opbieden
met de grootste windkracht die ze hebben meegemaakt. Wij hebben geen
enkele aandrang om onze bijdrage te leveren, maar het is een heerlijk
achtergrondgeluid. Ik heb misschien ineens niet zo&#039n haast meer om
thuis te komen. Rondzeilen in de Middellandse Zee is zo slecht nog
niet. Maar we hebben andere plannen. In Nederland ligt een normaal
leven te wachten om opgestart te worden. We blijven dus doelgericht.
Dinsdag of woensdag komt er een weergat aan. Op naar Turkije of
misschien wel meteen Griekenland.	    </div>	 	          
	  </div>	  
	</body>
</html>