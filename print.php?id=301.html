<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Griep	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Griep<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 3/5/2009, 13:00<br /><br />
	      </span>
	    </div>
	    <div>
	    	<b>We zijn weer terug op de boot. Het was opnieuw een flinke
vliegreis, maar gelukkig had Siebe het aardig naar zijn zin in de
hangwieg. Veel merkten we niet van de varkensgriep. Een angstige
enkeling op het vliegveld liep rond met een mondkapje op. In ons
vliegtuig waren verschillende mensen aan het hoesten en snotteren
waaronder ook ik met mijn Nederlandse verkoudheid die een week geleden
ineens begonnen was. De Australische autoriteiten bleken de zaak
echter een stuk serieuzer te nemen.</b><br /><br />

Ongeveer een uur voor de landing worden er formulieren verspreid
waarop je moest invullen of je last had van griepverschijnselen zoals
hoesten, koorts, loopneus enzovoort. Tja, wat kan ik doen? Ik ben toch
echt aan het hoesten, dus vul ik maar &quot;ja&quot; in. Ilse had onderweg wat
last van keelpijn gegeven, dus ook &quot;ja&quot;. Het is dan de bedoeling dat
we de bemanning van het vliegtuig informeren. We roepen een
stewardess, maar zij weet ook niet wat we moeten doen. Het is allemaal
nogal nieuw. Ze gaat weer weg om het uit te zoeken. We vragen ons
ondertussen af of die andere tien verkouden mensen aan boord zich net
zo netjes als wij melden. <br /><br />

Ondertussen is het vliegtuig geland. Iedereen is al druk bezig zijn
handbagage uit de rekken te pakken als er wordt omgeroepen dat we op
onze stoel moeten blijven zitten omdat er Australische &quot;health
officials&quot; aan boord komen. Wij hebben toch niet veroorzaakt dat er nu
meer dan driehonderd personen een kwartier moeten wachten?<br /><br />

Wel dus, want dan is het zover. Een juffrouw met mondkapje voor komt
recht op ons af. Wij moeten ook allebei een kapje omdoen en een serie
vragen beantwoorden. Ondertussen klinkt het uit de speakers: &quot;This is
your captain speaking. Aan boord bevindt zich een patient die
symptomen van een mogelijke swine flu besmetting toont...&quot; We moeten
nu wachten tot het hele vliegtuig leeg is, waarna ik onder escorte
naar de dokter moet. Ik roep nog even tegen de rij achter me dat ik
zeker niet in Mexico ben geweest. Daar moeten ze wel om lachen. <br /><br />

Als laatste verlaten we het vliegtuig. We lopen langs een man met een
warmtecamera op een statief. Daarmee wordt schijnbaar iedere passagier
hier gescand op koorts. Daarna mogen we door een speciale quarantaine
gate naar de dokter. Een meevaller, want de andere passagiers staan
nog in lange rijen te wachten. Bij de dokter is het allemaal vrij gauw
klaar. Geen onderzoek of niets. Ik hoef alleen maar te zeggen dat we
niet in probleemlanden zijn geweest en het mondkapje mag al weer af en
we kunnen onze bagage gaan ophalen. Ilse vraagt nog of we een foto
mogen maken van mij in quarantaine. Nee, dat mag niet want het is een
restricted <klik> area. Oeps, foto is al gemaakt. Ilse belooft de foto
direct te verwijderen.<br /><br />	    </div>	 	          
	  </div>	  
	</body>
</html>