<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Danga Bay	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Danga Bay<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 4/10/2009, 10:47<br /><br />
	      </span>
	    </div>
	    <div>
	    	Na een dagje in het zwembad van de jachthaven zijn we &#039s ochtends om
6.00 uur begonnen aan de oversteek via Singapore naar Maleisie. De
tocht loopt door een qua scheepvaart heel druk gebied, want de
zeestraat ten zuiden van Singapore verbindt de Indische Oceaan met het
Verre Oosten. Meestal konden we wel aan de kant blijven varen en
hadden we niet al te veel last van al die schepen, maar ergens moesten
we toch de doorgaande route oversteken. De oversteek duurt met onze
boot ongeveer twintig minuten en met schepen die vijf keer zo snel als
ons varen is het behoorlijk lastig om te bepalen wat een goed moment
is om te gaan. Gelukkig had ik mijn nieuwe gadget werkend gekregen:
AIS. Dat is een systeem waarmee alle schepen inclusief richting en
snelheid op de computer getoond kunnen worden. Toen er op het scherm
een mooi gat verscheen zijn we gegaan. Interessant was dat het er
buiten helemaal niet zo gunstig uit zag, maar al varende bleek AIS
toch gelijk te hebben en gingen we mooi overal zoals gepland voor en
achterlangs. Overigens is al dat elektronisch geweld niet per se
noodzakelijk, want terwijl we aan het oversteken waren dobberde er ook
een man in een kano die daar rustig aan het vissen was.<br /><br />

&#039s Middags kwamen we aan in de jachthaven van Danga Bay in Maleisie.
De reden dat we hier heen zijn gegaan is dat deze jachthaven in
aanbouw is en tot dat dat gereed is hoeft er geen liggeld betaald te
worden! Verder kunnen we vanaf hier makkelijk een dagje naar Singapore
en het scheelt weer gedoe om met de boot in en uit Signapore te komen.
De Noorderzon lag er al een paar dagen en had voor ons een plekje
geregeld bij de havenmeester. Dat was mooi, want het is gratis en dus
ook erg populair. In ruil daarvoor hadden wij voor hun twee trays
Bintang bier uit Indonesie meegesmokkeld, want bier is in Maleisie
heel erg duur.<br /><br />

De eerste twee dagen hier zijn erg goed bevallen. Het is ook best
gezellig zo met al die boten aan de steiger. Er worden zelfs
activiteiten georganiseerd door de langliggers hier. Een van de
activiteiten was een bezoek aan het open huis van een moslimfamilie.
De ramadan is weer afgelopen en ter gelegenheid daarvan organiseren de
moslims open huizen waar iedereen langs mag komen en eten krijgt. Om
een reden die ons nog steeds niet helemaal duidelijk is werden alle
zeilers in de haven hier ook voor uitgenodigd. Het scheen iets te
maken te hebben met de baas van de haven die een vriend was van een
parlementslid die weer rijke vriendjes had. Maar goed, gratis eten,
dat slaan we niet af. Uiteindelijk stonden we daar met een groepje van
zes zeilers in een tuin vol moslims en hoofddoekjes. We werden
hartelijk welkom geheten door de gastheer en daarna helemaal
volgepropt met eten dat verrukkelijk smaakte. Siebe was weer erg
populair en ze wilden hem allemaal vasthouden en zich laten
fotograferen met hem. Alsof het allemaal nog niet genoeg was kregen we
toen we weggingen ook nog een envelop met een klein geldbedrag. Een
beetje een maf uitstapje, maar goed, zij blij, wij blij, dus geen
probleem. <br /><br />

Vandaag zijn we naar het winkelcentrum geweest. Wat een feest was dat.
Alles is hier namelijk erg modern en makkelijk, maar de prijzen zijn
nog steeds op het niveau van Indonesie. Dat vermoeiende afdingen hoeft
hier niet en iedereen spreekt min of meer Engels. Het eten smaakt erg
goed, alhoewel het soms een beetje aan de pittige kant is. Iedereen
houdt schijnbaar van eten, want overal wordt van alles bereid. Verder
is de moslimcultuur hier meer aanwezig. In Indonesie zag je een enkel
hoofddoekje, maar hier is het allemaal wat serieuzer. Wat ook
interessant is zijn de vele winkels vol met illegale dvd&#039s voor 80
eurocent per stuk. Geen enkel probleem hier. Wat alleen jammer is is
dat we gewaarschuwd werden Siebe in de buggy goed in de gaten te
houden, want er schijnen baby&#039s gestolen te worden. Brrr....<br /><br />

We blijven hier nog wel eventjes liggen. Er zijn weer wat
bootprobleempjes opgedoemd die opgelost moeten worden en het is hier
gezellig.	    </div>	 	          
	  </div>	  
	</body>
</html>