<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Veel geduld	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Veel geduld<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 20/5/2007, 21:00<br /><br />
	      </span>
	    </div>
	    <div>
	    	De tocht naar de Galapagos is moeilijker dan we dachten... Afgelopen etmaal hebben we voor het eerst weer een beetje in de goede richting kunnen varen. De 3 etmalen daarvoor konden we hooguit dwars op onze bestemming varen, we kwamen dus geen mijl dichterbij, zucht, hoe frustrerend. De wind blijft maar uit de richting van de Galapagoseilanden komen. We hebben veel diesel mee, maar motoren heeft geen zin tegen de golven in, we gaan dan maar 2 knopen terwijl we er zeilend 4 gaan. Dus stampen we nu
al 4 etmalen zo goed mogelijk tegen de wind in, niet echt fijn. We varen steeds over de boeg die ons het beste in de goede richting zet. De koers die we zouden moeten varen is WZW (250 graden) maar we zijn al blij als we pal zuid varen. Op de weerkaartjes die we via de SSB-zender binnenhalen zien we dat hoe zuidelijker we komen, hoe meer zuidenwind, dus dan kunnen we daarmee naar het westen varen. Die weerkaartjes, gribfiles genoemd, worden uitgerekend door een computer en tot nu toe klopt er helemaal
niks van. Lastig dus om een goede strategie te bepalen. We zullen dus vooral veel geduld moeten hebben... Op de foto zie je rechtsboven de ingetekende lijn zoals we tot nu toe gevaren hebben en linksonder de eilanden waarnaar we zo uitkijken! Het regent veel maar gisteren kwam de zon even langs en grappig is dat de zon niet via het zuiden gaat maar van oost naar west recht over je hoofd heen. We zijn dus behoorlijk toe aan een flink pakket zuidenwind...	    </div>	 	          
	  </div>	  
	</body>
</html>