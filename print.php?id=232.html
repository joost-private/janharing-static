<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Route du soleil	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Route du soleil<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 8/6/2008, 12:00<br /><br />
	      </span>
	    </div>
	    <div>
	    	Dat is lang geleden dat ik een nieuw landenkopje aan heb gemaakt. Na een rustige oversteek met veel zon en weinig wind zijn we na tien dagen aangekomen in Noumea, de hoofdstad van Nieuw Caledonie. Met mij is alles goed en m&#039n buik is ook weer een stukje groter geworden. Onderweg heb ik de baby veel voelen bewegen, erg leuk. Zijn of haar eerste oceaanoversteek! Het is hier heerlijk warm, echt een perfect temperatuurtje! 25 Graden en &#039s nachts wordt het niet kouder dan 20. De luiken blijven gewoon
open zonder dat we binnen zitten te kleumen. In Nederland associeer je het zuiden met de zon maar vanuit Nieuw Zeeland vaar je toch het liefst naar het noorden voor het goede weer. Zaterdagmiddag kwamen we aan en we waren maar net op tijd om in te klaren. Daarvoor moesten we wel verplicht een nacht de haven in, want inklaren in het weekend is een service van de haven. Natuurlijk gedaan, want Chris kwam zondag aan en die wilden we natuurlijk wel op kunnen halen. Anders hadden we tot en met maandag
in quarantaine op de ankerplek moeten gaan liggen. Het inklaren ging lekker snel alleen werd wel weer al ons vlees (onee, niet de bacon!!) en kilo&#039s uien en aardappels ingenomen. Dat was wel weer jammer, want ik had goed ingeslagen. Geen eten meer.... Na een douche te hebben genomen hebben we een goed eettentje gevonden. Vanmorgen gauw ons anker uitgegooid en daarna ging Joost even een auto regelen om Chris op te halen en ondertussen liep ik even naar de markt voor wat broodjes onderweg. Erg leuke
markt, verschillende afdelingen en overal was iemand anders muziek aan het maken. Qua sfeer voelde ik me weer in Tahiti. Joost had Frederique gevonden die voor een leuk bedragje mensen rond wil rijden en die had gelukkig tijd voor ons. Dus op naar het vliegveld en we kwamen precies aan op het moment dat het vliegtuig geland was, erg mooi! Wij allebei goed uitkijken naar Chris, want we hadden &#039m al twee jaar niet gezien. Zou z&#039n haar nog lang zijn? En jawel, daar was hij dan! Erg leuk hem na zo&#039n
lange tijd weer te zien! Terug op de boot een koffietje gedaan en Chris had veel leuke pakjes meegenomen voor ons. Hij had ook een mooi T-shirt voor Joost gekocht zodat wij hier ook wat van de EK-sfeer meekrijgen ;-).	    </div>	 	          
	  </div>	  
	</body>
</html>