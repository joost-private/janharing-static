<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Dutch Club	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Dutch Club<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 8/9/2008, 09:56<br /><br />
	      </span>
	    </div>
	    <div>
	    	Bij toeval zijn we bij de Dutch Club terecht gekomen. Het is eigenlijk precies wat je denkt dat het is: een club voor Nederlanders in Australie. Afgelopen donderdag hebben we met een deel van de &quot;leden&quot; kennisgemaakt op de maandelijkse borrel in een Belgisch cafe vlak bij ons in de buurt. Er is schijnbaar geen Nederlands cafe hier. Het was erg interessant en gezellig, vooral omdat iedereen ongeveer van onze leeftijd was en ongeveer in dezelfde situatie zit. Onderwerpen als Australische cultuur, problemen
met werk zoeken en bevallen in Australie waren goede gespreksstof. Leuk ook om te horen wat iedereen voor persoonlijk verhaal heeft: waarom, hoe lang, waar, wat voor werk, etc. We werden ook op de hoogte gebracht van het Holland Festival. Dat werd dit weekend georganiseerd door de andere Dutch Club. Zelfde clubidee, maar dan met een gemiddelde leeftijd van zeventig. Het was nogal ver buiten de stad, maar gelukkig konden we een lift krijgen en hoefden we dit spektakel niet te missen. Het deed nog
het meest denken aan een kleine braderie met stalletjes waar je bijvoorbeeld een pot groene bonen van Hak kon kopen. Verder was het Nederlands gevoel duidelijk aanwezig in de vorm van prins carnaval, de kleuren rood - wit - blauw - oranje en het Wilhelmus dat gezongen werd. Maar het hoogtepunt voor ons waren toch de bitterballen en frikandel speciaal die te krijgen waren. Een Nederlander die rechtstreeks uit Nederland zou komen voor het Holland Festival had het waarschijnlijk niet langer dan twee
minuten uitgehouden, maar wij vonden het leuk!	    </div>	 	          
	  </div>	  
	</body>
</html>