<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Klaar voor Biskaje	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Klaar voor Biskaje<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 5/9/2006, 16:33<br /><br />
	      </span>
	    </div>
	    <div>
	    	Na een week de weerkaartjes goed in de gaten te hebben gehouden kunnen we gaan! Het schijnt dat na een tijdje van laaggedrukgebieden en zuidwesten wind er hier een periode komt met noordwesten wind en dat die vaak stabiel is. In juni t/m augustus is dat bijna altijd het geval, maar wij zijn laat en dan moet je dus extra goed het weer checken. Als het goed is blijft het tot en met zaterdag rustig zeilweer en hebben we dus 4/5 dagen voor de Golf van Biskaje. Het is een afstand van 320 mijl en in theorie zou je dat in 3 etmalen kunnen zeilen, mits je genoeg wind hebt natuurlijk. Aangezien we met onze 60 liter diesel 40 uur kunnen motoren zijn we toch ook echt afhankelijk van de wind. We kijken heel erg uit naar Spanje. Het Spaanse vlaggetje had ik op Alderney al af (die was lekker makkelijk). Van Silvia (vriendin van mij) hoorde ik dat het in heel Spanje bloedje heet is behalve in het stuk waar wij heen gaan (we willen naar la Coruna, noordwest Spanje). Ze schreef ook dat in NL de nazomer eindelijk is begonnen. Na 2 dagen in de mist voor anker is het vandaag ook lekker weer. Ik heb echt nog nooit zolang zoveel mist gezien. Gisteravond gingen we pannenkoeken eten bij onze buren maar toen we terug wilden naar onze boot konden we &#039m door de mist nauwelijks onderscheiden. Ik vind het echt super luxe dat ik nu vanaf de boot de site kan updaten zonder wifi. Dat heeft Joost toch mooi voor elkaar gekregen. Het zou ook erg leuk zijn als het lukt om tijdens het zeilen in de Golf een stukje op de site te zetten (hangt een beetje af of we zeeziek worden...). De Biskaje klusjes zijn af (harpjes borgen, eerste reeflijn vervangen, dat soort dingen) en straks gaan we alles goed vastzetten en het bed verhuizen. Het is fijner om midscheeps te slapen, in de voorpunt is het zo&#039n geklots. Verder ga ik zo vast bedenken wat we gaan eten de komende dagen en dat op een slimme plek bij elkaar zetten zodat ik niet hoef te zoeken, want dat is niet echt een pretje op een bewegende boot. Corry (de moeder van Joost) heeft speciale ham voor ons gekocht die lang goed blijft en daar gaan we eens van genieten!	    </div>	 	          
	  </div>	  
	</body>
</html>