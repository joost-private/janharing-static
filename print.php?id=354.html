<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Penang	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Penang<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 8/11/2009, 09:55<br /><br />
	      </span>
	    </div>
	    <div>
	    	Eigenlijk al sinds ons vertrek uit Nederland meer dan drie jaar
geleden hebben we altijd in meer of mindere mate het gevoel gehad op
te moeten schieten. Om verschillende redenen bleven we altijd in de
achterhoede varen. Maar sinds we in Maleisie zijn is dat anders. We
hebben bewust minder stops in Indonesie gemaakt waardoor we nu ineens
in de kopgroep terecht zijn gekomen. Dat bevalt erg goed. De extra
speelruimte in de planning geeft ons de vrijheid om ergens eens wat
langer te blijven als het bevalt.<br /><br />

De afgelopen twee weken hebben we van deze vrijheid gebruik gemaakt om
niet veel te doen. Eerst hebben we een week afgemeerd gelegen bij een
luxe resort in Port Dickson waar we dagelijks met Siebe het zwembad in
zijn gegaan. Toen het weer er goed uit zag, beter dan op de foto,
hebben we een tweedaagse tocht gemaakt naar Georgetown op het eiland
Penang. Georgetown is een leuke stad om doorheen te lopen. Overal zijn
kleine winkeltjes waarvan de meeste er erg authentiek uitzien. Het
totaal tegenovergestelde van een modern winkelcentrum vol winkels die
overal hetzelfde zijn. Door de stad heen verspreid staan vele tempels,
van het formaat huis tot aan een hal met daarin een enorm liggend
boeddha-beeld.<br /><br />

In Maleisie wonen drie grote bevolkingsgroepen samen: moslims,
Chinezen en Indiers. Er zijn dan ook restaurants in drie types. We
hadden al regelmatig bij de moslims en Chinezen gegeten, maar in
Penang hebben we het Indiaas eten ontdekt. Heel smakelijk. Uiteraard
nog steeds allemaal voor prijzen waar je zelf niet voor kunt koken.
Siebe eet ook een beetje mee. Hij vindt Naan-brood erg lekker en
stukjes kip gaan er ook goed in. Interessant is ook dat al het
varkensvlees in de supermarkt is geisoleerd in een &#039non-halal&#039 hoekje.
De cassiere waar wij afrekende was denk ik zelf moslim, want hij
durfde mijn halve kilo bacon niet aan te raken. Hij deed zijn handen
eerst in een plastic zak, pakte toen het pak bacon op, keerde de zak
er omheen en schoof het met een vies gezicht van zich af.	    </div>	 	          
	  </div>	  
	</body>
</html>