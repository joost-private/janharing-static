<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Tenerife	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Tenerife<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 18/11/2006, 22:00<br /><br />
	      </span>
	    </div>
	    <div>
	    	Erg lang zijn we niet op Lanzarote gebleven, want we hadden een
afspraak met familie op Tenerife. Er zat weer minder gunstig weer aan
te komen, dus zijn we na een nachtje al weer meteen vertrokken. Twee
rustige nachten doorgezeild en toen lagen we in de haven van Los
Gigantes op Tenerife. Heel mooi gelegen onder gigantische rotsen
(vandaar de naam), maar verder was het een redelijke cultuurschok. Na
al die avonturen in Marokko en op zee kom je ineens in een
supervakantieoord terecht. Overal veel te dikke of veel te dunne
spierwitte Engelse toeristen die verveeld met hun heuptasjes om langs
winkeltjes met uitsluitend troep slenteren. Restaurants die allemaal
dezelfde menukaart hebben met tien gerechten in zes talen voorzien van
verkleurde foto's. Opdringerige mannetjes die je mee willen nemen op
de boot voor all-inclusive dolphin en whale watching met 100% money
back guarantee indien geen dolfijnen gezien. We zijn zelfs nog een
dagje in het all-inclusive hotel waar onze familie verbleef geweest en
hebben daar de vegeterende zwembadgasten geobserveerd. Nee, dit gaat
ons type vakantie nooit meer worden. Maar wat wel heel positief is van
Tenerife is het weer! Eindelijk zitten we in een klimaat waar je tot
's avonds laat in je korte broek kan lopen. Het water is hier prachtig
blauw en in het binnenland is de natuur indrukwekkend. Voor onze
familie hebben we een eigen whale-watching and fishing trip
georganiseerd naar Los Cristianos waar we nu voor anker liggen. Helaas
zagen wij dan onderweg weer geen walvissen en ook het vissen heeft
niets opgeleverd. Blijkbaar doen die toeristenboten toch iets
speciaals. Voor ons staat de komende tijd in het teken van relaxen en
de boot klaar maken voor onze volgende tocht. In het kielzog van
Columbus de 2800 mijl naar de overkant van de oceaan afleggen.	    </div>	 	          
	  </div>	  
	</body>
</html>