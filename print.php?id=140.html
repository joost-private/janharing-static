<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Colon	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Colon<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 24/4/2007, 05:00<br /><br />
	      </span>
	    </div>
	    <div>
	    	Binnenkort gaan we de Atlantische Oceaan achter ons laten. Gek idee is dat, we varen er al zo lang. Afgelopen zaterdag hebben we de San Blas paradijsjes verlaten en op de motor de 80 mijl naar Colon bij nacht afgelegd. &#039s Ochtends kwamen er zelfs weer een paar dolfijnen langs de boot springen! Vlak voor Colon lagen een heleboel enorme vrachtschepen voor anker. Die wachten daar tot ze de sluizen in mogen. Sommigen zijn echt gebouwd op de grootte van de sluis (per sluis 300 bij 33 meter). Dit zijn
de grootste sluizen ter wereld! Je gaat eerst drie sluizen achter elkaar omhoog (elk ruim 8 meter hoog) en dan kom je in een enorm stuwmeer op 25 meter boven zeeniveau. Aan het eind van het stuwmeer (na 30 mijl) ga je via drie sluizen weer naar beneden. Dit vraagt aardig wat organisatie. Elke boot is dan ook verplicht om een loods (die geeft aanwijzingen, heeft contact met de verkeersleiding) aan boord te nemen en naast de kapitein 4 man (linehandlers) die elk een lijn van 40 meter lang onder controle
moeten houden in de sluizen. Joost en Martin zijn vandaag samen met een taxichauffeur die alles vaker regelt langs alle instanties gereden om vooral heel veel papieren in te vullen. Joost heeft overal ingevuld dat we 8 knopen kunnen maar we kunnen maar dat kunnen we helemaal niet! Idee hier achter is dat als je harder gaat dan 8 knopen dat je minder borg hoeft te betalen (krijg je niet terug als je niet op tijd door het kanaal vaart). Al die officiele lui weten ook wel dat een kleine boot dat niet
kan maar niemand zegt er wat van. Grappig is dat. De 4 lijnen hebben ze ook meteen gehuurd. Morgen komt er iemand de boot opmeten en dan moeten de lijnen er vast zijn. Het is nog even afwachten wanneer we er door mogen want de wachttijd kan wel 2 weken zijn. We hebben nog wel wat klusjes liggen ;-). Het plan is dat wij en <a href='http://dirmateronde.spaces.live.com' target='_blank'>Dingo</a> elkaar door de sluizen gaan helpen zodat we nog maar 1 linehandler hoeven te regelen. Een linehandler kun je inhuren voor 100 dollar en je moet voor eten en een slaapplek
zorgen. Verder krijg je het advies om veel stootwillen langs je boot te hangen. Er is hier dan ook een leuk handeltje ontstaan... Voor 3 euro per stuk kun je autobanden huren en aan de andere kant weer dumpen. Daar worden ze weer verhuurd de andere kant op en zo maar door. Vandaag zijn we Colon in geweest. Je mag alleen door de hoofdstraten lopen, de zijwegen en steegjes zijn gevaarlijk. Je kunt het beste alleen winkels in die een bewaker hebben, die doet dan de deur van het slot, best wel bruut.
Natuurlijk hebben we wel de zijstraatjes ingekeken en dat zag er erg armoedig en slordig uit. Goed nieuws is dat ze hier ook aan goedkope dagmenu&#039s doen, daar hebben we meteen van gesmuld vandaag. Op de terugweg besloten we terug te lopen naar de bijboot (oei oei oei.... volgens de gids word je direct beroofd als je 1 stap buiten de jachtclub zet, tja, die verhalen nemen we tegenwoordig met een korreltje zout) maar we kregen zowaar escortebegeleiding van politie te brommer. In het begin hadden we
het niet door, maar ze reden verdacht langzaam. Toch wel een beetje raar. Je moet er natuurlijk niet als een toerist bij gaan lopen met een dure camera om je nek en dure sieraden om, dan kan ik me wel voorstellen dat je minder veilig bent. Wij voelen ons al lang geen toerist meer en qua kleding vallen we ook niet echt meer op. Ze zijn al aardig verkleurd door de zon met hier en daar een onverklaarbare vlek (je blijft nooit schoon op de boot). En nu maar afwachten wanneer we het kanaal door mogen...
Best spannend allemaal!	    </div>	 	          
	  </div>	  
	</body>
</html>