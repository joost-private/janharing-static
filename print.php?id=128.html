<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Los Roques	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Los Roques<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 11/3/2007, 05:00<br /><br />
	      </span>
	    </div>
	    <div>
	    	&quot;Enter between the Coral Island and West Cay and head for the northeastern point of Cayo de Aqua. After that just eyeball your way between the reefs.&quot; Juist ja, de oogbal-navigatie werkt hier nog het best! Gister zijn we aan de oostkant van de eilandengroep Los Roques aangekomen. Aan de oostkant een rif van 10 mijl (18 km) waar de golven op breken. Daarachter bevinden zich meerdere riffen en eilandjes met mangrovebos er op. In het noorden en westen liggen meer eilandjes en het middelste stuk is niet
in kaart gebracht. Leuk voor de echte avonturier. De entree in het oosten vonden we wel avontuurlijk genoeg. Ik vond het wel erg spannend, een smalle doorgang tussen de riffen, maar Joost voer stoer door. Toen de golven wat bedaarden konden we de riffen en ondieptes goed zien en met behulp van een kaartje hadden we snel een ankerplek gevonden, heerlijk na een ruig nachtje doorzeilen weer stil te liggen. Vandaag konden we heel lang langs het rif varen en daarna voeren we tussen de noordelijke eilandjes
door. Zeilen zonder golven! Na een lekkere dagtocht mochten we nog even puzzelen om onze ankerplek te vinden bij Cayo de Aqua. &#039Laten we de westpunt van Elbert Cay in lijn houden met de palmbomen&#039 zei ik maar we konden de palmbomen niet goed zien. Dan anders... Joost stelde voor om na entree de lijn van Coral Island naar het zuidelijke puntje van Bequev=e9 in de gaten te houden, dan wisten we ook waar we ons op het kaartje bevonden. We werden steeds creatiever in het maken van lijnen om te volgen om
de ondieptes met rotsen te vermijden. Ondertussen waren we wel aan de wind aan het zeilen (dat is bijna tegen de wind in en dan ga je best schuin) met windkracht 6. Op het voordek liet ik de fok en het grootzeil zakken. Daarna naar de boegspriet voor op de boot om het borglijntje van het anker los te maken (zo kan het anker niet per ongeluk vallen tijdens het varen) even genieten en de nieuwe omgeving in me opnemen. Het is ons gelukt! We hebben het anker laten vallen bij een nieuw paradijsje en liggen
hier als enige boot. Vlakbij duiken pelikanen in het water om visjes te vangen, nou ja, duiken... ze vliegen sierlijk en opeens laten ze zich lomp neerstorten, spreiden vleugels om de val te breken en dobberen daarna als een zwaan genietend van een visje. Op de foto zie je ons &#039schatkaartje&#039 die noemen we zo omdat de kaartjes ons steeds weer naar een ander mooi plekje leiden. En nee, we zijn nog steeds niet gecontroleerd!	    </div>	 	          
	  </div>	  
	</body>
</html>