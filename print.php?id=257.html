<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Politiek tussen de palen	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Politiek tussen de palen<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 24/8/2008, 09:00<br /><br />
	      </span>
	    </div>
	    <div>
	    	Brisbane is vriendelijker voor boten dan de meeste andere grote steden. Normaal wordt er een enorme jachthaven op kilometers afstand van het centrum gebouwd, waar je zij-aan-zij als op een parkeerplaats voor een paar honderd euro per maand mag liggen. Dat hebben ze hier natuurlijk ook, maar er zijn ook zogenaamde pile-moorings. Je krijgt dan twee palen waar je je boot tussen mag leggen plus een steigertje waar je met de bijbootje heen kan varen en gebruik van douches en wasmachines. Het mooie alleen
van deze pile-moorings is dat ze echt absoluut midden in het centrum liggen, aan de voet van de wolkenkrabbers, en dat je maar honderd euro per maand betaalt. Je zou het bijna een sociale voorziening kunnen noemen, want de marktwaarde van deze plekken moet wel meer dan het dubbele zijn. De bevolking van de ongeveer veertig palen varieert enorm. Aan de onderkant bevinden zich de zwervers. Zij hebben typisch boten die nog maar net blijven drijven met overal klodders plamuur, zonnedakjes van oude takken
en opblaasbijbootjes uit de speelgoedwinkel. Sommigen weten extra inkomen te genereren door ergens een tweede of derde gare boot op de kop te tikken. Deze wordt dan voor anker gelegd vlak bij de pile moorings en verhuurt als &quot;centrumwoning&quot; voor collega-zwervers. Om het geheel compleet te maken wordt er nog even een illegale douchesleutel geritseld. Deze huurbaasjes zijn ook in de race voor een vaste paal, want zo nu en dan krabt een anker van een van de verhuurboten wel eens en dat geeft weer zoveel
gedoe. Het andere uiterste zijn de serieus werkenden. Naast ons woont een advocaat en achter ons ligt een business analist. Die stappen ´s ochtends in pak de bijboot in en lopen daarna zo een van de wolkenkrabbers in om aan het werk te gaan. Verder is er nog een figuur die alles hier graag in de gaten houdt. Wie er aankomt, weggaat en de laatste nieuwtjes tussen palen. Bijnaam &quot;de Burgermeester&quot;. Laatst had de burgermeester een van de illegale douchesleutelbezitters aangesproken. De hoeveelheid warm
water is maar beperkt elke dag en het kon toch niet zijn dat eerlijk betalende sleutelbezitters een koude douche hadden omdat zo´n zwerver er een half uur onder had gestaan. Die aktie escaleerde uiteindelijk tot de huurbaas de burgemeester een vuistslag gaf en de politie werd gebeld. Al met al een erg interessante buurt. Maar goed, het is ondertussen wel duidelijk dat de palen erg in trek zijn. Als er een wachtlijst was geweest dan zou half Brisbane er waarschijnlijk op staan. Daarom is er geen wachtlijst.
Het motto is &quot;first come, first served&quot;, wat betekent dat je zo gauw als er iemand vertrekt je direct zijn plek moet inpikken. En veel verloop is er niet. Misschien dat er elke drie weken iemand vertrekt. Wij liggen op dit moment wel aan een paal, maar het is niet de onze. Tijdelijk geleend van een andere boot die we toevallig kenden en die binnenkort terugkomt. Wij zijn dus ook in de race om een eigen paal. Waar dat in de praktijk op neer komt is of heel goed opletten of heel goed netwerken. De
zwervers zijn natuurlijk werkeloos en hebben de hele dag de tijd om een lege plek in te pikken. We hadden dus al gauw door dat we moeten zorgen dat we zoveel mogelijk mensen kennen om al voordat iemand vertrekt te kunnen regelen dat wij die plek kunnen krijgen. Ondertussen is dat al aardig gelukt. We kennen nu best wat boten en hebben ook via een briefje op het prikbord een oproep om een paal gedaan. Dat briefje is overigens al twee keer weggehaald door de competitie. Maar gelukkig zijn er nu drie
boten die ergens in september willen vertrekken en ze hebben alle drie toegezegd dat wij hun plek mogen hebben. Nog even geduld, maar het lijkt erop dat we ruim voordat de baby wordt geboren een vaste woonplaats hebben. Misschien dat we, als het niet lukt om werk te vinden, een carriere als paaldealer moeten overwegen.	    </div>	 	          
	  </div>	  
	</body>
</html>