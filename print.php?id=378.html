<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Suakin	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Suakin<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 1/4/2010, 09:44<br /><br />
	      </span>
	    </div>
	    <div>
	    	We hadden weinig idee van wat we konden verwachten in Sudan. Ben nog
nooit iemand tegengekomen die er op vakantie is geweest en verder ken
ik alleen het oorlogsnieuws van het journaal. Eerst hebben we een paar
dagen bij kleine eilandjes doorgebracht. Helemaal verlaten op een paar
kamelen na, maar wel erg leuk voor Siebe om rond te lopen. Hij was
helemaal enthousiast over &#039krach&#039 (krab) en &#039vogel&#039.<br /><br />

Daarna zijn we doorgevaren naar Suakin, een klein plaatsje op het
vaste land en een totaal andere wereld. Terwijl de rest van de wereld
overal gemotoriseerde voertuigen voor gebruikt, is hier de voornaamste
krachtbron de ezel. Door de hobbelige straatjes rijden karren met
brood, groente of watertanks die voortgetrokken worden door ezels.
Geiten lopen los op straat, er bestaan nog zeilende visbootjes en de
gebouwen zijn allemaal in meer of mindere staat van verval door het
harde Rode Zee klimaat. Een dorpje dat nog zo origineel is en weinig
beinvloed door de Westerse wereld hebben we nog niet vaak gezien. Het
is geweldig om hier een paar dagen rond te kunnen lopen. En Siebe
leert dagelijks nieuwe woorden. Hier zijn daar onder andere &#039ejel&#039
(ezel) en &#039eig&#039 (geit) bijgekomen.<br /><br />

De Rode Zee staat bekend om zijn felle tegenwinden voor degene die
noordwaarts varen. Dat betekent dat je verder moet zo gauw als er even
geen of weinig wind staat. Morgen gaat de wind liggen voor een paar
dagen en wij grijpen die kans om weer een flinke slag naar het noorden
te maken. Hoe ver we komen blijft natuurlijk een verrassing, maar we
denken dat Egypte haalbaar moet zijn.	    </div>	 	          
	  </div>	  
	</body>
</html>