<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Sunshine State	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Sunshine State<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 6/7/2008, 03:00<br /><br />
	      </span>
	    </div>
	    <div>
	    	Het was ons opgevallen dat de laatste drie dagen van de oversteek er zoveel blauwe lucht was met weinig wolken. Echt goed zomerweer zeg maar. In Nieuw-Zeeland was daar maar af en toe sprake van en ook in Nieuw Caledonie waren er toch regelmatig hele partijen wolken. We zijn nu al weer drie dagen aan land en de lucht blijft eigenlijk zo mooi blauw. Ook hebben de nummerborden van de auto's hier allemaal het onderschrift &quot;Queensland Sunshine State&quot;. Dat is vast niet voor niets. Ik vroeg een Australier
bij de bushalte voorzichtig of dit weer normaal is en hij reageerde met &quot;huh? ja, natuurlijk!&quot;. We hadden ons nog niet met het klimaat bezig gehouden hier, maar dit is wel een leuke bonus. Eigenlijk ben ik over alles in Australie erg enthousiast: het stadje Mackay is een stuk leuker dan het gemiddelde stadje in Nieuw Zeeland, je kunt er goede kebab krijgen, de supermarkt is goedkoop en heeft veel vlees, alles en iedereen ziet er zonnig en vrolijk uit, de mensen zijn erg vriendelijk, over dit zeilgebied
is iedereen hier lovend niet alleen toeristen, ik hoor alleen maar dat werk vinden in Brisbane geen probleem is (dat is waarschijnlijk het plan vanaf september want anders komen we financieel niet meer thuis) en onze beide werkvisa en de verblijfsvergunning voor de boot zijn zonder problemen toegewezen voor de periode van een jaar. Helemaal goed dus. We zijn weer met ons tweeen trouwens, want Chris is, na een bbq met kangaroe gisteravond, vanochtend vroeg vertrokken met het vliegtuig naar Sydney
voor nog een paar dagen rondkijken en dan terug naar Nederland. Het was erg gezellig en we vinden het leuk dat we iemand hebben kunnen laten ervaren wat oceaanzeilen is. De afgelopen twee dagen lagen we in een supermoderne haven. Heel makkelijk voor de was, douche, water en stroom, maar ook erg saai, duur en niet op loopafstand van het centrum. Daarom zijn we vandaag verplaatst naar een ankerplek op de rivier, vlak bij het centrum. Dat was wel spannend want de monding van de rivier zou op sommige
plaatsen erg ondiep zijn en de exacte route was vaag. We hebben zo'n vier lokale mensen advies gevraagd en met die informatie zijn we vlak voor hoogwater vertrokken om zoveel mogelijk water onder de kiel te hebben. Eenmaal in die monding bleek het toch makkelijk fout te kunnen gaan, want we hadden ineens zo'n 30 meter aan stuurboord allemaal brekertjes omdat daar een ondiepte lag. Maar we zijn ongeschonden binnengekomen. Toen kwam het tweede obstakel: een goede ankerplek zoeken die niet helemaal
droogvalt met eb. We hebben overal rondgezocht maar eigenlijk was het nergens echt goed. Vooral niet omdat het nu springtij is en het water maximaal zakt. Toch maar het anker uitgegooid met de wetenschap dat het de volgende dagen minder laag water wordt. Maar voor vanmiddag is het wel een beetje spannend. Misschien gaat het goed, maar misschien gaan we ook wel weer 45 graden scheef net als ooit in het begin van onze reis in Frankrijk.	    </div>	 	          
	  </div>	  
	</body>
</html>