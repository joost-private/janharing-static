<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Self-supporting	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Self-supporting<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 27/7/2007, 09:00<br /><br />
	      </span>
	    </div>
	    <div>
	    	Op Hiva Oa, het hoofdeiland van de Marquesas, hebben we geprobeerd inkopen te doen voor de komende weken tot aan Tahiti. Maar echt heel goed lukte dit niet. Speciale artikelen zijn absurd duur (bekertje creme fraiche 7 euro), gewone artikelen zijn gewoon duur (12 eieren 4 euro, 1 kilo tomaten 4 euro) en alleen de basisdingen zoals bloem en pasta zijn te krijgen voor een normale prijs. Fruit is nergens te koop en bijna alle groenten zijn uit de koeling. Nu liggen we in een afgelegen baai op weer een
ander eiland met uitzicht op een mooi strand. We proberen zo veel mogelijk self-supporting te zijn met de spullen die we hebben. Zo maken we zelf yoghurt van melkpoeder en kunnen we een leuke aardappelsnack frituren. Vandaag zijn we aan de kant geweest om te kijken wat de natuur ons allemaal te bieden heeft. De score tot nu toe is een oneindige hoeveelheid citroenen en ook wat kokosnoten. Vanmiddag kwam Martin van <a href='http://dirmateronde.spaces.live.com' target='_blank'>Dingo</a> met het nieuws dat er ook bonen op het eiland groeien, maar het was onbekend
of deze eetbaar zijn. Dat leek me een mooie gelegenheid voor het SAS handboek waar een methode in staat om onbekende planten te testen. Dus dat heb ik met Martin maar eens gedaan. Eerst een beetje boon op de lippen. Er gebeurde niets. Daarna iets in de mondhoek, op de tong, onder de tong, kauwen en tenslotte doorslikken. Leek allemaal vrij veilig. Om het een echt overtuigende test te maken hebben we meteen maar wat meer bonen doorgeslikt. Toen ik daarna nog wat bladerde in het handboek kwam ik ineens
de uitzondering voor bonen tegen. Oh oh. Deze was &quot;schadelijk&quot; indien niet gekookt. We hadden de bonen niet gekookt en het plaatje kwam eigenlijk best goed overeen. Hmmm... niet zo fijn. We zijn toen maar naar de kant gegaan om de vorm van het blad te controleren. En gelukkig, het was een andere boon. Dus nu deze goedgekeurd zijn kunnen we er eens mee gaan koken. Ik begin zelfs al na te denken over het vangen van een dier. Een kip bijvoorbeeld. Maar die lijken op dit eiland niet echt rond te lopen.
Waar we behoefte aan hebben op dit moment zijn leuke recepten met basisingredienten. Weet er iemand iets? We zouden er erg blij mee zijn. Ze kunnen gestuurd worden via de &quot;reageer&quot; knop onder dit bericht. Zonder foto en met niet al te veel tekst, want het downloaden is langzaam op de Marquesas. We zoeken nog naar recepten voor pudding, koekjes, pretzel, witte kaas uit yoghurt, andere snacks en leuk avondeten. Een aantal ingredienten die we hebben: melkpoeder, bloem, maizena, water, olie, boter, suiker,
ei, bakpoeder, cacao, banaan, citroen, kokosnoot, kruiden zoals peper en kerrie, zout, azijn, koffie, gist, aardappel, ui, knoflook, vanille, ketjap, bouillon.	    </div>	 	          
	  </div>	  
	</body>
</html>