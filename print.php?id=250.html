<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Het Zuidland	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Het Zuidland<br />
	 	    <span style="color: #000; font-family: Tahoma, Verdana; font-size: 15pt;">
	    	  Frans en Corry, 19/7/2008, 15:54<br /><br />
	      </span>
	    </div>
	    <div>
	    	Het is anderhalf jaar geleden dat we Joost en Ilse hebben gezien in levende lijve. Het ging niet makkelijk. Na vele uren vliegen en poortjes door (zes keer), landden we uiteindelijk in Mackay, Australie. Onbegrijpelijk voor een vijftigplusser, maar toch waar stonden Joost en Ilse ons op te wachten bij aankomst op het vliegveld. Aan de andere kant van de wereld en precies op tijd, geen probleem. Aan boord was alles ingericht voor ons verblijf. Onze vakantie kon beginnen. Wat opvalt is dat het land
erg leeg is. We zeilden in het prachtigste natuurgebied en we zagen per dag maar een of twee bootjes. We zeilden tussen de kust en talloze eilanden door (Hillsborough channel) richting Whitsunday Islands. Alle eilanden zijn onbewoond en maken onderdeel uit van een natuurpark aan de westkant van het Great Barrier Reef. We zagen dolfijnen en we kregen twee keer per dag bezoek van Henry, een grote waterschildpad. Het is indrukwekkend en uitermate geschikt om tot rust te komen. Helaas hebben we een dag
regen gehad, altijd goed voor een paar extra bladzijden leesvoer. Hamilton Island is wel ontwikkeld. Boten en vliegtuigen gaan af en aan om toeristen te halen en te brengen. Er rijden geen auto´s, maar golfkarretjes rond, die je kan huren. Gisterenavond ontzettend lekker vis gegeten (from the market) in het restaurant. Bijgaand een foto hoe het er uit ziet op het water. Straks gaan we snorkelen en vanavond eten we vis die Joost gaat vangen. Het is nog niet gelukt een vis te vangen sinds we er zijn,
maar we geven de moed niet op. Ilse praat veel over de baby, zij is letterlijk vol van verwachting. En het is duidelijk te zien ook! Met Joost kan ik over andere dingen praten zoals het opknappen van de boot, lassen en roestbehandeling. Het weer is vandaag prachtig: zonnig 25 graden, een enkel schapewolkje.
Wordt vervolgd.	    </div>	 	          
	  </div>	  
	</body>
</html>