<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Golfsurfen	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Golfsurfen<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 9/10/2006, 14:00<br /><br />
	      </span>
	    </div>
	    <div>
	    	We zijn weer onderweg. Onze volgende bestemming is Lissabon met waarschijnlijk een tussenstop op 2/3 van de reis. Vannacht varen we in ieder geval door. Op de motor want voor de komende dagen is er nauwelijks wind voorspeld. Gisteren hebben we gegolfsurfd. De Portugese kust ligt geheel onbeschermd naar de oceaan toegekeerd en kleine golfjes op zee groeien uit tot redelijke monsters vlak voor het strand. En daar wordt gretig gebruik van gemaakt door surfers. Het enige dat ze hebben is een klein piepschuim plankje dat met een touwtje om de arm zit zodat je hem niet kwijt raakt. Nu had <a href='http://dirmateronde.spaces.live.com' target='_blank'>Dingo</a> toevallig ook twee van deze plankjes aan boord, dus wij zijn het ook eens gaan proberen. Niet gehinderd door enige kennis van techniek of risico&#039s uiteraard. Nou, het viel in eerste instantie flink tegen. Elke keer als je tot je knieen in zee stond kwam er een gruwelijke breker aan die je totaal wegblies en op het strand dumpte. Iets verder de zee op was er niks aan de hand. Daar zag je die surfers een beetje luieren op hun plankjes. Maar hoe kom je daar? Na vele pogingen en veel zout water in mijn neus is het gelukt om door die barriere heen te komen. Het is een kwestie van timing en onder golven door duiken. Het was wel stoer om tussen de professionals te dobberen. Allemaal van die typische surffiguren die ten alle tijden cool om zich heen kjken. Eentje begon te wijzen naar mijn plankje (zag er blijkbaar te goedkoop uit) en iets over dat ik geen pak aan had en de rest wel. Nouja, zal wel. Na een tijdje in die golven te hebben gelegen wil je dan wel weer met zo&#039n breker mee naar het strand. Sommigen deden dat echt heel goed. Je weet wel, zo onder zo&#039n boogje doorsurfend. Ik daarentegen werd echt vreselijk gelanceerd. Al koprollend en schurend over de zandbodem kwam ik weer aan op het strand. Door de grote kracht was het borglijntje van de plank gebroken en kwam die iets na mij aanspoelen. Goed, zo moet het dus niet. Veel beter dan dit is het me niet echt gelukt, maar we hebben wel veel lol gehad. Ilse vond het allemaal nog spannender en heeft zich beperkt tot surfen in enkeldiep water, wat soms ook verrassend ruig is.	    </div>	 	          
	  </div>	  
	</body>
</html>