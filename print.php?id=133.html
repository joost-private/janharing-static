<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Dobberen naar Cartagena	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Dobberen naar Cartagena<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 1/4/2007, 23:00<br /><br />
	      </span>
	    </div>
	    <div>
	    	Ineens ging het snel. Eigenlijk hadden we nog wel een dagje op Aruba willen blijven maar vanwege een goed weerbericht besloten we maandagavond te vertrekken. De tocht naar Cartagena schijnt in de top 5 van beruchte zeiltochten te staan maar dat hoorden we pas op Curacao. Je kunt bij het weerbericht standaard 5 knopen (1 bft) optellen zeggen ze. Klinkt heel spannend allemaal maar ondertussen is onze snelheid 2 knopen (traag en de zon is erg heet) op de Bolle Jan. Dat is die enorme lap die we op de
Golf van Biskaje voor het eerst er op hadden gezet. We zijn gestopt met motoren en wachten op wind (we hebben niet zoveel diesel mee dat we 370 mijl kunnen motoren). De weerberichten beloven ons toch echt meer dus kom maar op! Naast dat de site er uit lag hadden we los daarvan ook problemen met de mail vorige week. Als het goed is werkt het nu allemaal weer. Vorige week dinsdag was mijn vader aangekomen. Hij wilde graag een nachttochtje meemaken en was speciaal daarvoor van Aruba naar Curacao doorgevlogen.
Natuurlijk was hij ook maximaal beladen met heel veel spullen voor ons die we nergens konden kopen. Er zaten ook wat kadootjes tussen, erg leuk! De watermaker is ook weer terug. Mijn vader vond het reuzespannend van te voren, maar hij heeft van het tochtje genoten. Een mooi beeld van Curacao, het silhouet van de hoge brug naast de industrie van Willemstad na zonsondergang. Het was wel erg gezellig om tijdens de wacht te kunnen kletsen. Na ons keurig via de marifoon gemeld te hebben bij de douane
van Aruba klonk ineens &#039Hafskip Hafskip, hier de <a href='http://www.zeilmakerijmolenaar.nl' target='_blank'>Rajac</a>&#039... Dat is ook een Nederlandse vertrekkersboot en daar hadden we al mee gemaild over Venezuela. &#039Als je nu naar rechts kijkt zie je ons liggen!&#039 Rolf nodigde ons uit voor de koffie en Femke had heerlijke brownies gemaakt. Erg leuk hen ontmoet te hebben. Het weekend hebben we ons vermaakt met mijn oom Jos en neef Dennis. Jos is timmerman en heeft zo&#039n auto met open laadbak. Hij reed ons langs wat handige adresjes dus onze gasflessen zijn weer
gevuld en we hebben nog wat spullen gekocht. Ons buitenboordmotortje blijft het slecht doen maar ze verkochten hier helaas geen tweedehandse. Jos heeft zelf zijn huis gebouwd van hout en dat zag er leuk uit. Verder nog het eiland rondgereden en onder andere de ingestorte Natural Bridge bekeken. Het landschap is erg dor en droog met overal waar je kijkt cactussen. Maandag heeft m&#039n vader ons nog mee uit eten genomen in een Hollands eetcaf=e9. Dat was erg lekker (varkenshaasmedaillons, jawel) en gezellig.
Daarna afscheid genomen, altijd een beetje gek. Nog wat boodschappen gedaan voor de oversteek en terug naar de boot geroeid. Voor het in- en uitklaren moet je aanleggen bij de douane en dan komen ze naar je toe. Vlak na zonsondergang gooiden we los en hebben we nog even kunnen zeilen. We moesten zelfs het tweede rif (om het grootzeil kleiner te maken) zetten, dus we begonnen goed! Ondertussen dobberen we verder en hebben we een snelheid van 2,5 nee, zelfs 2,6 knopen...	    </div>	 	          
	  </div>	  
	</body>
</html>