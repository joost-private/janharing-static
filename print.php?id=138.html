<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Kuna dorp	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Kuna dorp<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 20/4/2007, 03:00<br /><br />
	      </span>
	    </div>
	    <div>
	    	Na nog een paar dagen luieren, vissen en borrelen hebben we onze boot weer verplaatst. De nieuwe ankerplek was niet zo paradijselijk als de vorige, maar op bijbootafstand was wel een echt dorp. Het vorige dorp was niet veel meer dan een stuk of zes hutten op een eiland met veel kokosnootbomen. Maar dit was toch wel erg apart. Het hele eiland was volledig volgebouwd met hutjes van bamboe en riet. De hutjes aan het water waren bijna allemaal uitgerust met een steigertje voor de boomstamkano en een
klein hokje boven het water afgeschermd door bladeren dat werd gebruikt als wc. In sommige hutten zat een winkeltje waar eenvoudige levensmiddelen of zelfgebakken brood te koop was. Er was zelfs een hut waarvan we vermoeden dat er ook nog een rode tl balk bij hoorde... Het deed mij erg denken aan die film Waterworld, voor wie hem gezien heeft. In totaal leven er op dit eiland 300 indianen en het schijnt een van de traditionelere dorpen te zijn. Velen liepen nog in de oorspronkelijke kleding en tussen
al het bamboe was alleen de school van steen. We hebben ook nog even in een klas gekeken met allemaal kinderen die blij naar ons zwaaiden. 's Middags zijn we met de bijboot een riviertje van het vasteland opgevaren. Dwars door het tropisch regenwoud. Heel mooi. Toen het riviertje te ondiep werd hebben we de boot aangelegd en zijn we verder gewandeld. We hoopten op apen die we de avond daarvoor gehoord dachten te hebben vanaf de boot. Die hebben we helaas niet gezien, maar wel een ananasplant en vermoedelijk
een mini-krokodil. Toen we terug bij de boot waren zijn we haastig weggegaan, want zo vlak bij het land komen er 's avonds ontzettend veel steekbeesten langs. Nu liggen we weer verder uit de kust bij een klein eilandje met strand en veel palmbomen. Weer zoals het hoort.	    </div>	 	          
	  </div>	  
	</body>
</html>