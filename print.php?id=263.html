<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Ons leven weer op de rails	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Ons leven weer op de rails<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 17/10/2008, 00:00<br /><br />
	      </span>
	    </div>
	    <div>
	    	Na anderhalve week werken kan ik zeggen dat de problemen met software
nog steeds hetzelfde zijn en een kantoor van binnen ook niet is
veranderd. Niet veel aan gemist dus de afgelopen twee jaar. Behalve
dan dat ik de keuken op kantoor nu heel luxieus vind. Voor mijn
collega&#039s is er niets bijzonders aan, maar voor mij na meer dan twee
jaar op de boot is het geweldig om een koelkast te hebben voor mijn
kaas, stromend water, direct kokend water, broodrooster, tostimaker en
espressomachine die zelf bonen maalt. Dat er om me heen niemand is die
Nederlands kan en dat ik in vergaderingen zit waar Engels gepraat
wordt inclusief snelle grapjes en lokale uitdrukkingen is wel erg
interessant. Ik kan nog steeds niet helemaal geloven dat het
daadwerkelijk gelukt is om daartussen te belanden. Ze doen ook wel
vreemde dingen trouwens. Er was iemand jarig en ze hadden niet alleen
taart, maar ook toastjes met brie om half elf &#039s ochtends. Aparte
smaak vond ik als enige. Verder is het heel mysterieus wat men in de
pauze doet. Niemand zegt er veel over en het lijkt niet echt de
bedoeling om gezellig samen te gaan lunchen zoals in Nederland
gebruikelijk is. Een van mijn doelstellingen is wel om daar iets aan
te veranderen. Maar ons leven hier is wel tot rust gekomen nu ik een
baan heb. Geen zorgen meer over het naderend nulpunt van onze
bankrekening en volledige aandacht voor de volgende stap in ons plan:
de baby! Afgelopen zaterdag zijn we voor de tweede keer naar de
antenatal classes (zwangerschapscursus) in het ziekenhuis geweest. Dat
doen ze echt heel goed hier en we denken er nu toch wel heel wat vanaf
te weten. Op de foto zit ik als vrijwilliger met een bekken en een
babypop op schoot en laat de midwife (verloskundige) aan de klas zien
wat we kunnen verwachten van de verschillende fases van de bevalling.
De volgende dag hebben Jan en Jeanette, een andere Nederlands stel,
ons meegenomen naar de Glass House Mountains ten noorden van Brisbane.
Het zag er daar allemaal erg mooi en groen uit, heel anders dan de
directe omgeving van Brisbane. We hebben wat gewandeld, ergens in een
tentje geluncht en &#039s avonds bij hen thuis gezellig gebarbecued. Tot
slot nog een luchtfoto van onze huidige ligplaats, we krijgen er maar
geen genoeg van!	    </div>	 	          
	  </div>	  
	</body>
</html>