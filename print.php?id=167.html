<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Frans-Polynesische klanken	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Frans-Polynesische klanken<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 17/7/2007, 06:00<br /><br />
	      </span>
	    </div>
	    <div>
	    	Het uitzicht hier blijft mooi. De zon schijnt steeds anders tussen de wolken door waardoor je heel mooi licht hebt op de groene bergen. Heerlijk weertje hier, zonnig en elke dag regent het een paar keer, een minuutje en dan is het al klaar. We hebben het hier heel relaxed, juist omdat er weinig is. Er is alleen een heel klein winkeltje waar je ook geld kunt wisselen. Niet heel gunstig maar de enige manier om aan Polynesische franken te komen. Fruit verkopen ze niet maar we hebben onze cheapo sigaretten
kunnen ruilen voor een megatros bananen, wat citroenen en 3 pompelmoezen. Dat zijn zoete grapefruits ter grootte van een voetbal. De sigaretten waren namelijk op het hele eiland uitverkocht, dus ons pakje was ineens erg waardevol. De mensen zijn heel vriendelijk en begroeten je altijd. 14 Juli is een Franse feestdag en dat werd hier gevierd met dansoptredens. Drie avonden achter elkaar hebben we bewonderend gekeken naar hoe snel de dames met hun heupen draaien en de mannen hun knieen bewegen. Dit
gecombineerd met Hawai-achtige armbewegingen en een supergoede drumband als begeleiding. De mannen hadden ook een eigen dans, zag er erg stoer uit! Echt zo&#039n dans die je wel eens in de film ziet als ze rond het kampvuur dansen en je hoopt dat het geen kannibalen zijn. Overigens waren er hier vroeger wel kannibalen! Ze hadden zich ook mooi aangekleed, de mannen met grasrokjes en de dames in mooie zwierrokken en bloemen om hun nek, in hun haar en een bloem achter hun oor. Dat laatste zie je wel vaker,
ook overdag. Verder hebben we een paar kleine klusjes gedaan, mooi gesnorkeld en kletsen we bij met de andere boten. Vandaag zijn we naar de waterval gewandeld. We stelden het steeds uit omdat er veel muggen zouden zijn die je kunnen besmetten met knokkelkoorts. Niet gevaarlijk maar je bent er wel twee weken ziek van. Vanmorgen had ik zoiets van, nu wil ik er toch wel erg graag heen, zeker omdat ik al heel lang onder een waterval wil zwemmen. Dus lange broek, shirt met mouwen aan en insmeren met
antimuggenmelk met deet. Na een uurtje wandelen over een modderig pad, een riviertje overgestoken via stenen en een smal rotserig paadje kwamen we aan bij de dertig meter hoge waterval, mooi mooi mooi. We hadden het aardig warm gekregen dus extra lekker om in het water te duiken. Wat heerlijk om na al dat zout weer eens in zoet water te zwemmen.	    </div>	 	          
	  </div>	  
	</body>
</html>