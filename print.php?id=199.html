<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Op weg naar Minerva Reef	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Op weg naar Minerva Reef<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 11/11/2007, 04:00<br /><br />
	      </span>
	    </div>
	    <div>
	    	We hebben de Vava&#039u-group verlaten, ons relaxte zeilgebied. Na een nachttocht komen we aan in de Ha&#039apai-group, tachtig mijl zuidelijker. Hier liggen we twee dagen met uitzicht op de vulkaan Kao. Na nog een nacht doorzeilen hebben we nog drie mijl te gaan naar de Tongatapu-group. Dat is het meest zuidelijke eiland van Tonga. Zullen we doorvaren naar het Minerva Reef of niet? Het Minerva Reef ligt op een kwart van de route naar Nieuw Zeeland. Het Minerva Reef is een drie mijl grote ring van koraal
midden in de oceaan. Via een opening aan de westkant kun je er in varen. Er is niks, geen strandje, geen palmboom maar je kunt er wel goed ankeren. Gisteravond hebben we een nieuwe gribfile (digitaal weerbericht) binnengehaald en die zag er best gunstig uit. Op een lagedrukgebiedje na. Niet zo&#039n sterke maar toch. Joost probeert de nieuwste gribfile uit de SSB-zender te trekken maar geen succes. We willen namelijk weten wat het laag gaat doen. Onze gribfiles krijgen we binnen via winlink (onze mailprovider
via de SSB) en daar zijn de afgelopen dagen storingen geweest. Joost heeft alle gribfiles drie keer aangevraagd omdat we ze maar niet binnenkregen. Nu komt de nieuwe maar niet omdat we alle oude alsnog binnenkrijgen, fijn. En dat gaat allemaal zo traag dat onze zendtijd op is voor vandaag. Nog twee mijl naar de ankerplek. En nog geen weerbericht, hmmm. Gelukkig vaart <a href='http://www.rotorman.hu' target='_blank'>Rotor</a> ook in de buurt en Geza vraagt voor ons een gribfile aan. Deze laat vooral weinig wind zien de komende dagen en het lagedrukgebied
doet ook niet veel. Geza voorspelt twee dagen op de motor. Daar hebben we geen zin in dus hop, richting de ankerplek. Joost besluit toch nog naar Winfried te luisteren op de SSB. Winfried is een Duitse weerman en geeft boten persoonlijk advies voor de oversteek naar Nieuw Zeeland. Nog 1 mijl en dan kunnen we tussen de riffen door naar de ankerplek. Die riffen komen voor mij te snel dichtbij dus ik rol de kluiver in en haal de fok naar beneden. Grappig, vlakbij ons zie ik een boot hetzelfde doen.
Binnen hoort Joost een boot praten met Winfried met wel erg sterk signaal. Deze boot, de Seami, ligt bij Tongatapu en wil weten of het een goed idee is om door te varen naar het Minerva Reef. Dat is dus de boot die wij zien! Winfried laat weten dat het lagedrukgebied over twee dagen weg is bij Minerva en dat we genoeg wind krijgen om er over drie dagen aan te komen. De Seami besluit te gaan en na wat extra uitleg aan ons in het Engels kiezen bij ook voor het ruime sop in plaats van de ankerplek voor
onze neus.	    </div>	 	          
	  </div>	  
	</body>
</html>