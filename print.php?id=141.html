<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Buitenboordmotortje	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Buitenboordmotortje<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 28/4/2007, 03:00<br /><br />
	      </span>
	    </div>
	    <div>
	    	Zo lang als we op reis zijn is ons buitenboordmotortje al heel vervelend. Tot aan Spanje deed het helemaal niets. Met basale kennis heb ik toen wat roest weggeschraapt en konden we op een van de twee cylinders wat rondpruttelen. In Marokko heeft ie voor teveel geld een nauwelijks nuttige servicebeurt gehad. Ondertussen heb ik de carburateur eens opengemaakt en gepoetst, maar met weinig verbetering. Maar het positieve eraan was dat ik wel steeds meer kennis van het ding kreeg. Als IT'er is die wereld
van metaal en olie toch even wennen. Uiteindelijk is het natuurlijk niets anders. Op Curacao kregen we het grote outboard maintenance troubleshooting en repair boek in ons bezit en toen ben ik echt aan de slag gegaan. Alles open, alles testen met als conclusie een probleem onder het vliegwiel. Volgens het boek &quot;extremely rare&quot;, maar dat hadden wij dan weer. Helaas zat het vliegwiel nogal vast en ook met bruut geweld lukte het niet. Ik ben toen naar een outboardwinkel gegaan met een zogenaamde vliegwieltrekker
en die hebben het vliegwiel er voor mij af gehaald. Ik verwachtte natuurlijk een grote bende aan te treffen, maar het zag er eigenlijk heel netjes uit. Jammer jammer jammer. Maar in Cartagena ben ik gaan rondsurfen op internet en vond toen dat alle oude Evinrude motoren hetzelfde probleem hebben: gebarsten spoelen. In die spoelen wordt hoogspanning gemaakt en die lekt dan weg naar het frame via die scheurtjes in plaats van een mooie vonk in de cylinder te maken. Ik had al gezien dat er ook bij ons
een scheurtje zat, maar toen leek me dat geen probleem. Cartagena verkocht wel tweedehandsspoelen voor veel euro's maar die wilde ik niet omdat je dan natuurlijk snel weer hetzelfde probleem hebt. De laatste fix heb ik op de San Blas eilanden gedaan: de spoelen helemaal losgemaakt en te drogen gehangen in het motorruim met draaiende motor. Daarna heb ik ze ingesmeerd met twee vette lagen epoxy. En het was niet te geloven, maar het motortje deed het meteen stukken beter. Direct starten, altijd op
twee cylinders lopen, maar wel af en toe een slagje overslaan. En dat overslaan werd steeds erger bij toenemende temperatuur. Waarschijnlijk toch nog steeds die spoel. En bovendien waren er wel meer mankementen zoals veel roest, een hap uit het schroefje, water in het staartstuk en echt hard ging ie ook niet voor een vier pk. Wij leggen altijd uit dat er twee paarden liggen te slapen. Vanaf Curacao waren we ook al aan het kijken naar een andere motor. Uiteraard tweedehands zoals low budget cruisers
behoren te doen. Maar toen kwam mijn oma met het aanbod de helft mee te betalen, mits we een nieuwe kochten. Dat was wel erg aantrekkelijk! Dus we hebben hier in Panama een nieuwe 3.5 pk gekocht. Gisteren werd hij in de haven afgeleverd en het is echt fantastisch. Een mooi rustig plop plop plop geluidje en ook al mogen we de motor nog niet op vol vermogen gebruiken, hij gaat al bijna net zo snel als de oude met vol gas en enorm veel lawaai. Voor Ilse is het nog leuker, want die durfde eigenlijk niet
meer weg met de oude zonder mij erbij om aan rare dingetjes te friemelen bij problemen. Ze voelde zich een beetje de afhankelijke huisvrouw worden, maar dat is nu dus ook over. Terwijl ik in de boot aan het solderen was, is zij meteen vrienden gaan maken in de haven. Oma, bedankt!	    </div>	 	          
	  </div>	  
	</body>
</html>