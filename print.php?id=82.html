<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Straat van Gibraltar	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Straat van Gibraltar<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 29/10/2006, 17:00<br /><br />
	      </span>
	    </div>
	    <div>
	    	Vrijdagavond zijn we in het donker Lissabon uitgezeild. Meteen buiten de haven hees Joost het grootzeil maar ik had de ebstroom wat onderschat waardoor de kademuur snel dichtbij kwam. Gauw een dot gas erbij. De zeilen stonden en we voeren met 7 knopen onder de hoge brug door. We kregen er een prachtige sterrenhemel bij. <a href='http://dirmateronde.spaces.live.com' target='_blank'>Dingo</a> en Wateraap voeren tegelijk met ons uit. Wateraap had de avond ervoor al een poging gedaan, maar de golven waren zo extreem (5/6 m) dat ze na een paar klappen zijn teruggekeerd. Toen we Lissabon uit waren en het omgevingslicht weg konden we zoveel sterren zien als ik er nog nooit gezien had! De maan was al weg. De grote beer staat hier trouwens op z&#039n kant, als een enorm vraagteken. De wind was super alleen werden de golven steeds hoger tot een meter of drie. Ik kan je zeggen dat dat geen pretje is. Joost en ik zijn beiden zeeziek geweest en je aankleden na het slapen voelt net zo als of je iets in je tas zoekt in een botsautootje. Wat leuk is is dat we een SSB-netje hebben opgezet met de andere twee boten. Daaruit bleek dat wij niet enige waren met zeeziekte. We bebben gelukkig al veel kunnen zeilen en voor de zekerheid hebben we nog 3 jerryans van 20 liter meegenomen. Dat was ook wat om die te vullen... 2 km. heen en weer gelopen met een winkelwagen over Portugeze stoeptegeltjes. Volgens onze boordpapegaai zijn we gek dat we dat gedaan hebben. Maar we zijn er wel blij ee, want we hebben weinig wind en net de motor bijgezet. We kregen ook nog onverwacht een vogeltje op bezoek. Dat was wel grappig, hij durfde erg dichtbij te komen en is wel een paar uur gebleven. Hij was wel zo brutaal dat hij binnen op de arm van de slapende kapitein ging zitten! De drukte qua vrachtschepen valt erg mee. Vannacht gingen er twee vlakbij ons de hoek om van Portugal naar de Straat van Gibraltar. Dat zag er wel spannend uit, dus heb ik ze opgeroepen om te vragen of ze ons zagen. Ik kreeg geruststellend antwoord en een ging netjes achter ons langs. We zijn op weg naar Safi, Marokko, en nog 169 mijl van de 390 te gaan. We zijn dus al over de helft! Waarschijnlijk komen we dinsdag overdag aan. We zijn erg benieuwd naar Marokko!
ps. afgelopen zondag tot donderdag hadden we een storing met de SSB-zender en hebben we geen mail kunnen ontvangen. Heb je ons in die tijd gemaild, dan graag nogmaals sturen.	    </div>	 	          
	  </div>	  
	</body>
</html>