<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Het begin is er!	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Het begin is er!<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 24/12/2006, 10:00<br /><br />
	      </span>
	    </div>
	    <div>
	    	We zijn weer lekker aan het zeilen. We lopen zo rond de 5-6 knopen en het eerste etmaal hebben we 120 mijl gevaren. De golven zijn wel vervelend. De eerste nacht kregen we te maken met windstilte en hebben we een paar uur de motor aangehad. Dat kunnen we natuurlijk niet altijd doen, want we hebben 120 liter diesel mee en daarmee kunnen wij 80 uur motoren. Dat is iets meer dan een dag of drie en bij lange na niet genoeg voor de hele oceaan... Waarschijnlijk kwam de windstilte doordat we nog bij de Canarische Eilanden waren. Wel gek hoor, gistermorgen nog land in zicht (El Hierro) maar voorlopig alleen zee. Waarschijnlijk is het een week zeilen naar de twintigste graad noord en dan kunnen we afbuigen naar de Carieb! Rechtstreekse koers is niet aan te raden omdat je dan in windstiltes kunt komen. We zijn trouwens overgestapt op het vier uur op, vier uur af wachtsysteem en dat bevalt ons goed. Het scheelt een keer gehannes met zeilpakken uittrekken. Die hebben we nog nodig maar we hebben gehoord dat daar over een paar dagen verandering in gaat komen en het warmer gaat worden. <a href='http://dirmateronde.spaces.live.com' target='_blank'>Dingo</a> is tegelijk met ons vertrokken maar ligt al een heel stuk voor op ons. We hebben weer contact via de SSB en ook met de duitse boot. Het is leuk te horen hoe het bij de rest gaat. gisternacht hebben we vallende sterren gezien! Ook de maan was bijzonder, een heel klein sikkeltje fel verlicht maar je kon heel licht de hele maan zien. Vandaag is het me zowaar gelukt om te koken! De afwas hebben we met zeewater gedaan en afgespoten met een onkruidspuitje met zoet water. Zo hebben we maar erg weinig water uit de tank nodig.	    </div>	 	          
	  </div>	  
	</body>
</html>