<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Scheepswrakken	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Scheepswrakken<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 31/1/2009, 11:00<br /><br />
	      </span>
	    </div>
	    <div>
	    	<b>Dinsdag begint met veel regen en het lijkt er op dat het niet gaat
ophouden. Maar rond een uur of tien wordt de lucht lichter en komt er
een voorzichtig zonnetje te voorschijn. Voor vandaag een kort
zeiltochtje met windkracht vier schuin van achteren. We rollen lekker
lui alleen het voorste zeil uit en zetten koers naar de Tangalooma
Wrecks, een ankerplek waar ze een stuk of zeven oude schepen op een
zandplaat hebben laten zinken. Daarachter kun je beschut ankeren en we
hebben er ook goede snorkelverhalen over gehoord.</b><br /><br />

Het laatste stuk tussen de zandbanken door wordt gemarkeerd door
bakens op de kant die je in lijn moet houden. Dat is niet echt
makkelijk met een stroming van twee knopen van opzij. Voor je gevoel
stuur je de verkeerde kant op maar we komen goed uit. De zandbanken
zijn goed te zien omdat ze lichter blauw zijn. Net op het moment dat
we bij de wrakken aankomen en we willen bekijken waar we ons anker
kunnen laten vallen wordt Siebe hongerig en moet heel zielig huilen.
Hmmm, niet echt een goede timing want dit moeten we toch echt samen
doen. Siebe is ontroostbaar dus ik trek hem snel wat lange kleertjes
aan tegen de intense zon, zonnehoedje op en hup in de buikdrager. Dat
helpt en we zoeken op ons gemak een mooi plekje uit. De rest van de
middag relaxen we onder de zonnetent. Joost checkt het snorkelen bij
de wrakken maar dat valt tegen. Er zijn wel heel veel vissen maar het
zicht is maar een halve meter. Niet echt een aantrekkelijk plan met
kans op haaien die je niet kunt zien aankomen. Chris heeft trouwens
onze website verbeterd. Als je bovenaan het verhaaltje op de knop
&#039exacte lokatie&#039 klinkt dat zie je precies waar we geankerd
liggen.<br /><br />

Woensdag staan we om kwart voor vijf op om zolang mogelijk te
profiteren van het meegaande tij. Siebe ligt nog heerlijk te slapen en
als we tussen de zandbanken uit zijn hijsen we alle zeilen en hebben
een mooie tocht terug. Siebe&#039s wipstoeltje knopen we vast aan de
kuipbank zodat hij ook buiten kan zitten. Hij vindt het allemaal wel
prima. Het is zo gezellig ineens met z&#039n drietjes te zeilen! Onze met
veel moeite bemachtigde plek hebben we bezet gehouden door een oranje
boeitje tussen de palen te laten drijven. We liggen weer maar wat een
heerlijk lang weekend hebben we gehad!	    </div>	 	          
	  </div>	  
	</body>
</html>