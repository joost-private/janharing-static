<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Kerst	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Kerst<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 27/12/2007, 01:00<br /><br />
	      </span>
	    </div>
	    <div>
	    	Vorig jaar was het kerst op de Atlantische oceaan. Erg apart, maar dit jaar wilden we er toch wel wat meer van maken. Wat hier erg populair is is om met kerst te gaan barbequeen op een van de eilandjes. Ja, heel wat anders dan in Nederland. Na al dat geklus waren we wel toe aan een onderbreking. Samen met Marc en Svenja, het net getrouwde stel, zijn we de Bay of Islands in gezeild en hebben we een leuk eilandje gevonden. Het diner bestond uit ham met meloen als voorafje, veel vlees op de barbeque
als hoofdgerecht en als toetje tiramisu. Niet slecht. 's Avonds hebben we onze kerstboom van 1 euro aangesloten. Een ongelofelijk ding met heel veel lampjes en vijf verschillende knipperpatronen. De volgende dag de traditionele Nederlandse boswandeling alleen dan over het eiland. 's Middags hebben we nog een andere ankerplek bezocht en de volgende dag zijn we weer teruggevaren naar Opua. Het weerbericht hadden we met al onze zogenaamde zeilervaring even genegeerd, waardoor we verrast werden door
een vier uur durende terugtocht pal tegen windkracht 5-6 en stroming in. Maar goed, met de motor hard aan kom je er wel. Alleen mooi is anders. Al met al een geslaagd uitstapje waarin we met ons allen veel gelachen hebben.	    </div>	 	          
	  </div>	  
	</body>
</html>