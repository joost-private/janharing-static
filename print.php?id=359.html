<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Knoop doorgehakt	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Knoop doorgehakt<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 25/12/2009, 07:34<br /><br />
	      </span>
	    </div>
	    <div>
	    	Na meer dan acht maanden twijfelen is er nu een knoop doorgehakt. Er
gaat doorgevaren worden. Het grote probleem bij het maken van de
beslissing is steeds geweest dat we Siebe aan boord hebben. Hij is
klein en kwetsbaar en heeft bovendien geen inspraak in de hele zaak.
Daarom gaan we altijd erg voorzichtig met hem om en de tocht naar de
Rode Zee zat ons om die reden steeds niet lekker. Zonder Siebe was al
dat getwijfel er zeker niet geweest. We hebben gevaarlijkere dingen
gedaan op deze reis.<br /><br />

Nu heeft zich iets heel onwaarschijnlijks voorgedaan. Ilse&#039s oom Erik,
die net vier dagen met ons heeft meegevaren, heeft aangeboden om mee
te gaan als opstapper zodat Ilse en Siebe tijdelijk van boord kunnen.
Voor ons is dat de uitweg uit het hele dilemma. We gaan dus gebruik
maken van dit aanbod. Het plan is nu om met ons vieren van Thailand
naar India te varen. Daar gaan Siebe en Ilse van boord en met het
vliegtuig terug naar Nederland. Ik vaar met Erik door naar de Rode
Zee, waar Siebe en Ilse weer aan boord komen en Erik terugvliegt naar
Nederland. Wij varen vervolgens door de Middellandse Zee en Frankrijk
terug naar huis. Het ziet er dus naar uit dat we deze wereldreis
daadwerkelijk gaan afronden.<br /><br />

Uiteraard ga ik met Erik de meest veilige route varen. Dat betekent
vanaf India met een hele grote boog naar Oman om zover mogelijk bij
Somalie uit de buurt te blijven. Na Oman begint de Golf van Aden, een
gebied waar veel piratenactiviteit is. Voor dat traject ben ik nog
steeds bezig met het samenstellen van een groot convooi. Traditioneel
gaan boten in groepjes van vier of vijf, maar het is de bedoeling dat
dit convooi bestaat uit minimaal twintig boten waardoor extra
bescherming van de kustwacht in Yemen verkregen kan worden. Ik heb het
het &#039superconvooi&#039 genoemd en het lijkt erop dat er genoeg interesse
is. Deze week ga ik beginnen met het aannemen van de aanbetalingen om
het geheel meer stevigheid te geven.<br /><br />

De geplande vertrekdatum uit Thailand is 8 januari. Tot die tijd gaan
we de boot klaarmaken voor vertrek. Er liggen een paar
onderhoudsklusjes, maar dat is geen nieuws meer. Maar we kunnen het
rustig aan doen en gaan met Siebe elke dag naar het strand hier. Dat
vindt hij helemaal geweldig. We doen zijn zwembandjes om en weg is ie.
Hij speelt in het zand, in het water of zwemt een stukje rond. Hij
vermaakt zich helemaal zelf. Hij is ook totaal gefascineerd door
vissen. Hij herkent ze in de visvijver van het restaurant, in de zee,
in boekjes en dood gekoeld in ijs en roept dan &#039vis vis vis&#039.	    </div>	 	          
	  </div>	  
	</body>
</html>