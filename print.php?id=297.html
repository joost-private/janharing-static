<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    De Duyfken	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	De Duyfken<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 26/2/2009, 11:00<br /><br />
	      </span>
	    </div>
	    <div>
	    	<b>De Duyfken is een klein Nederlands VOC schip. Nou, klein, wel ruim
tien meter langer dan onze boot. In 1606 waren ze op zoek naar meer
specerijen en dachten op Papua Nieuw Guinea aangekomen te zijn. Maar
wat bleek, het was Australie! Daarmee komt uit Nederland het eerste
Europese schip dat Australie op de kaart heeft gezet. Letterlijk, want
ze maakten de eerste kaart van Cape York, in het noordoosten van
Australie. </b>
<br /><br />

En nu ligt de Duyfken in Brisbane. Niet de echte maar een replica. Ook
al is ie nep, het is erg indrukwekkend om zo&#039n schip te zien. In 1606
hadden ze nog geen stuurwiel, dat werd pas honderd jaar later
uitgevonden. Ze stuurden met een rechtopstaande lange helmstok. Voor
hun neus een kompas en een zandloper. Twee keer een half uur en dan
was de volgende aan de beurt. Een wc hadden ze niet, wel een
blokrooster onder de boegspriet dus alle viezigheid verdween meteen in
zee. De replica hebben ze van Cairns naar Brisbane gezeild. Ze haalden
een snelheid van 7 knopen. Verder is ze voorzien van alle moderne
apparatuur zoals een radar en een motor. Maar dat al is goed verstopt.
Ik ben twee keer geweest, een keer met Joost en daarna met de
Duyfkenschool.
<br /><br />

De Duyfkenschool geeft een middag in de week les aan kinderen van
Nederlandse ouders. Dit is extra naast hun gewone school om met de
Nederlandse taal en cultuur bezig te zijn. Elke dinsdagmiddag help ik.
De niveauverschillen zijn best groot, de een spreekt het Nederlands
vloeiend terwijl de ander slechts een paar woorden weet. Erg leuk om
weer even juf te zijn! Siebe neem ik &#039gewoon&#039 mee. De kinderen vinden
dat erg leuk en het leidt ze gelukkig niet af. Meestal slaapt hij
heerlijk in de buikdrager. Aankomende dinsdag ga ik voor het eerst
zonder Siebe. Joost heeft zijn uren op het werk een beetje mogen
schuiven zodat hij een papamiddagje heeft. We zijn erg benieuwd hoe
dat gaat!	    </div>	 	          
	  </div>	  
	</body>
</html>