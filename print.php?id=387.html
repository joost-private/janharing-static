<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Peloponessos	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Peloponessos<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 23/5/2010, 12:33<br /><br />
	      </span>
	    </div>
	    <div>
	    	We zijn weer een paar sprongetjes verder. Via de eilanden Ios en Milos
zijn we op Peloponessos, het vasteland van Griekenland, aangekomen.
Het zeilen hier is niet altijd makkelijk, maar gelukkig klopt de
weersvoorspelling erg goed. Het is zeker geen gokspel zoals in de Rode
Zee, maar meer een schaakspel. We vragen ons steeds af wat het beste
moment is om te gaan varen en wat de handigste route is. Op onze
laatste tocht zijn we strategisch eerst een behoorlijk stuk uit de
richting gevaren om daar een gunstige wind naar ons doel op te kunnen
pakken. Op zich kwam dat plan goed uit, alleen was het minder dat ik
gruwelijk zeeziek werd. Ik vergeet dan ook nog eens om te drinken en
kreeg er daardoor ontzettende hoofdpijn bij. Geen goede combinatie.
Half slapend met twee eierwekkers zijn we de nacht doorgekomen en toen
was de zee gelukkig weer rustig. Maar de aankomst was door al het
gedoe des te mooier. Peloponessos ziet er duidelijk anders uit dan de
eilanden waar we daarvoor geweest waren. Dit plaatsje ligt aan een
baai in een dal met daaromheen hoge bergen. De huizen zijn hier van
natuursteen en niet gepleisterd aan de buitenkant. Het water is
kristalhelder en we liggen als enige jacht aan een piertje samen met
een aantal lokale vissersbootjes. Vooral bij zonsopgang en
zonsondergang ziet het er hier echt prachtig uit.	    </div>	 	          
	  </div>	  
	</body>
</html>