<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Los Testigos	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Los Testigos<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 5/3/2007, 02:00<br /><br />
	      </span>
	    </div>
	    <div>
	    	Afgelopen vrijdag zijn we boodschappen wezen doen. Dat deden we in een stadje even verderop waar we met een busje heen gingen. Zo&#039n busje stoppen ze helemaal vol door middel van geimproviseerde zitplekken en voor slechts vijftig eurocent kun je mee. We hebben flink wat rondgelopen maar uiteindelijk hadden we slechts 4 items van de 20 gescoord. Daar wen je aan, echt. Zulke moeilijke dingen waren het echt niet maar we zijn gewoon verwend in Nederland. Joost heeft uiteraard nog meer visspullen gekocht.
Dit keer verschillende kleuren inktvisjes zodat je zelf een aantrekkelijke grotere bonte inktvis kunt creeeren. Weer thuis betaalde we de prijs voor het in de hitte lopen zonder petje... Beiden kregen we tegelijk enorme hoofdpijn, zonnesteekje, echt niet fijn. Verder middag en avond slapend doorgebracht en dat hielp, gelukkig. Volgende dag wilden we &#039even&#039 gaan tanken. Na 35 meter ankerketting opgetakeld te hebben kreeg ik zowaar applaus van onze buren (het waaide hard en meestal doen mannen dat
werk) waarna we gingen bedenken hoe we zonder schade te maken aan een heel duur mega-zeiljacht konden aanleggen aan de tanksteiger. Dat moest namelijk op z&#039n Italiaans. Voor anker uit en dan met de kont achteruit aanleggen. Nooit eerder gedaan met Hafskip. Dat megajacht was gebouwd in Nederland en was van een 85 jaar oude man die wat bemanning had ingehuurd. Best een beetje spannend natuurlijk maar met wat hulp van de kant ging het helemaal goed! Het mega-jacht was nog heel ;-). Daarna een stukje
verderop geankerd naast de <a href='http://www.rondjeklef.nl' target='_blank'>Klef</a>, die hadden we sinds Spanje niet meer gezien. Heel toevallig net aangekomen en Edo had ons de dag ervoor uitgenodigd. Dat werd een erg gezellige middag, flink bijgekletst. De middag ging over in avond en de volle maan werd ineens oranje, gek maar verder geen aandacht aan besteed. Onze lier miste een veertje waardoor die het niet goed deed. Edo was onze redder in nood want hij had er nog een paar. Eentje was precies goed en paste! We zijn dus erg blij. Na nog een laatste
koffie terug naar de boot. Bij het opruimen van het bijbootje zagen we ineens dat de maan verduisterd werd! De aarde kwam tussen de zon en de maan. Echt supermooi gezicht! De volle maan was bijna helemaal weg en kwam heel langzaam weer te voorschijn. In de baai de zeilen gehesen en koers gezet naar Los Testigos, een eiland voor de kust van Venezuela. In het begin vond ik het weer even spannend, gekke golven, al die geluiden. Het maakt het slapen lastig. We hadden een prachtige nacht, de maan gaf
veel licht, ruime wind, stroming mee, super. Een vreemd flubber flabber spartel geluid deed mij ontwaken &#039s ochtends. Joost had namelijk met z&#039n nieuwe inktvisjes (combi wit-rose) een mahi mahi gevangen! Een enorm ding. Na fileren nog veel te veel voor ons. De aanloop liep mooi tussen wat eilandjes door en we hebben sinds lange tijd weer dolfijnen naast de boot gehad! Anker uitgegooid in een rollerig baaitje en met de bijboot naar de steiger. Het laatste stuk steiger ontbrak dus goed getimed er vanaf
gesprongen vanwege de branding. Niet al te nat liepen we naar de guardiacosta (kustwacht). Ze waren niet zo blij met ons uitklaringsbewijs van Grenada. We hadden er namelijk Cura=e7ao op laten zetten (als volgende haven) omdat we wel de afgelegen eilanden van Venezuala wilden bezoeken maar geen zin hadden om duur in te checken op Margarita (90 dollar), dat eiland ligt ook op de route maar slaan we liever over. We hadden gehoord dat ze het wel toestaan om op al die eilandjes 48 uur illegaal te liggen.
Zo kun je al eiland-hoppend naar de ABC-eilanden. We kregen 24 uur en moeten dan meteen naar Cura=e7ao. Dat is wel jammer. Maar ik denk dat we stiekum toch nog bij een paar andere eilanden gaan liggen zonder ons te melden en als ze langskomen (wat waarschijnlijk toch niet gebeurt, er woont bijna niemand) zeggen we gewoon dat we even wilden uitrusten of zo. Na het aanmelden naar de baai verhuist met de meeste boten en hebben we meteen vrienden gemaakt. We hebben onze vis gedeeld met twee andere boten
(Canadees) en die vonden het de beste vis van de oceaan! Bij de ene boot kregen we meteen een drankje aangeboden en leuk mee gepraat en van de andere boot maakte zij een mooie ketting voor me van een stuk door de zee afgerond glas. Erg leuk. Boven ons hoofd vliegen heel veel verschillende vogels met prehistorische vleugels en in het water zwemmen piepkleine rode garnaaltjes en... kwallen. Toch maar niet een duikje gemaakt.	    </div>	 	          
	  </div>	  
	</body>
</html>