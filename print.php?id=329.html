<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Arnhemland	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Arnhemland<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 14/7/2009, 06:14<br /><br />
	      </span>
	    </div>
	    <div>
	    	<b>We zijn vandaag aangekomen in Arnhemland na vijf dagen op zee. Arnhemland is een gebied in het noorden van Australie dat is aangemerkt als Aboriginal-land. We zijn nu al meer dan een jaar in Australie en hebben eigenlijk vrijwel niets meegekregen van deze oorspronkelijke bewoners. Omdat het met een boot geen probleem is om in dit normaal lastig te bereiken gebied te komen, wilden we toch wel even een kijkje nemen.</b><br /><br />

We liggen geankerd bij South Goulburn Island, op aanraden van onze buurman op de ankerplek in Cairns die dit gebied uitgebreid had bezeild. Dit zou een vriendelijke en open gemeenschap zijn. We hebben er nog niets van gezien, want het dorpje ligt aan de andere kant van het eiland, vier kilometer verderop. We hebben het vandaag even rustig aan gedaan. Siebe in bad, biertje met salamiworst, lekker gegeten met verse tonijnbiefstuk (vangst van de dag). En het uitzicht hier is ook niet slecht met fraaie rode en witte kliffen die doen denken aan foto&#039s van Australie in de toeristenfolders.<br /><br />

Morgen gaan we op onderzoek uit. Een klein obstakel is dat je om hier aan land te mogen gaan, eerst schriftelijk toestemming van de gemeenschap moet hebben. We hebben wel een verzoek ingediend, maar we weten niet of we de toestemming hebben gekregen. Hopelijk komen we ermee weg door te zeggen dat het verzoek nog in behandeling is. Tevens heeft Ilse een cake gebakken die we weg kunnen geven. Van de ene kant lijkt het hier niet heel primitief meer te zijn. Er staan moderne brandstoftanks op de kant en we zagen vandaag een klein vliegtuigje van het eiland wegvliegen. Van de andere kant, er stijgen op verschillende plekken om ons heen rookwolken van vuren op. We zijn erg benieuwd hoe de Aboriginal in 2009 leeft. Wordt vervolgd.	    </div>	 	          
	  </div>	  
	</body>
</html>