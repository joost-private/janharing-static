<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Grenada	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Grenada<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 13/2/2007, 03:00<br /><br />
	      </span>
	    </div>
	    <div>
	    	Vanaf Bequia zijn we via een overnachting op Carriacou naar Grenada gevaren. Allemaal ontspannen tochtjes met de wind schuin van achteren. Alleen een onderwatervulkaan maakte het nog even een beetje spannend. Het verhaal van de onderwatervulkaan is dat deze soms zulke grote en veel gasbellen maakt dat je schip eigenlijk door het zeeoppervlak heen wegzakt en men nooit meer iets van je verneemt. Het schijnt werkelijk gebeurt te zijn! Nu is de vulkaan al weer bijna twintig jaar slapend, maar er staat toch een cirkel op de kaart waar je beter niet binnen kan varen. De kans lijkt me minimaal dat er iets gebeurt, maar we zijn er toch maar braaf omheen gegaan. Terugkijkend op de weken na de oversteek zijn we echt vakantie aan het houden. Heerlijk. Maar de boot begon wel ondertussen een minder representatieve roestbak te worden. Elk beschadigingetje wordt na een paar dagen zout water een smerige bruine vlek. Bij ons was het moment aangebroken dat het te irritant werd en op Grenada zijn we dus een dagje ver van andere boten gaan liggen en hebben we de meest ernstige plekken goed onder handen genomen. Eerst heel hard slaan met hamer en beitel en daarna schuren en goed schoonmaken. Het schilderen is helaas nog niet gebeurd, want ineens kwam er elk uur een bui over. Maar morgen moet dat nog wel even lukken. Morgen is ook de dag dat mijn ouders voor twee weken langskomen en met ons gaan meezeilen. We verheugen ons erg op hun komst. We hebben elkaar al zeven maanden niet meer gezien. En bovendien is het de bedoeling dat ze in de komende twee weken het wereldreisgevoel een beetje proeven. Het schijnt zelfs dat ze iets op deze site gaan zetten...	    </div>	 	          
	  </div>	  
	</body>
</html>