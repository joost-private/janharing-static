<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Kruisjes zetten	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Kruisjes zetten<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 28/12/2006, 18:00<br /><br />
	      </span>
	    </div>
	    <div>
	    	Elke dag om 16:30 UTC is het zover, dan mag ik een kruisje in de kaart zetten! Dat doe ik om die tijd omdat we om 16:30 uur uit La Gomera vertrokken zijn en we houden UTC (Universal Time Coordinated, ook wel de Greenwich Mean Time) aan omdat dat de lokale tijd was op de Canarische Eilanden en we het wel makkelijk vinden de gehele oversteek een tijd aan te houden. Hierdoor krijg je het effect dat het elke dag een beetje later donker en elke ochtend later licht is. Op de Golf van Biskaje konden we om de drie uur een kruisje zetten omdat dat gebied een stuk kleiner is dan de Atlantische Oceaan en op een even grote kaart is afgedrukt, op A1 formaat. Tja, als ik dat nu ook zou doen wordt het een gekkenhuis op onze kaart. Zoals je op de foto ziet komen we al aardig in de richting van de twintig graden noorderbreedte, het traditionele punt om af te buigen naar het westen. Varen in een rechte lijn vanaf de Canaries leidt door meer gebieden met weinig wind. Op het moment dat ik dit stukje schrijf is onze positie 20 graden en 55 minuten noorderbreedte en 24 graden en 10 minuten westerlengte. Iedere graad is onderverdeeld in zestig minuten. De hele aarde rond is 360 graden. Lijnen waarop alle punten liggen met eenzelfde breedte, lopen parallel aan de evenaar. Vandaar ook dat deze lijnen parallellen worden genoemd. De evenaar zelf ligt op nul graden. Punten met een zelfde lengtegraad vormen de meridianen. Meridianen zijn denkbeeldige lijnen die altijd van pool tot pool lopen. Daarvan loopt de nulmeridiaan door Greenwich. Elke 15 graden lengte verder begint er een nieuwe tijdzone (360 graden delen door 24 omdat de aarde in 24 uur ronddraait). Wij varen vanaf La Gomera, dat ligt op ongeveer 17.30 W naar de Carieben wat op ongeveer 70.00 W ligt. Dit is een verschil van ongeveer 53 graden, delen door 15 levert ons een tijdverschil straks van 3 1/2 uur op. In de praktijk worden tijdverschillen meestal afgerond op hele uren. De meridianen zijn overal even lang zodat ongeacht je plaats op aarde, een minuut altijd dezelfde afstand vertegenwoordigd. En heel handig is dat die afstand precies een zeemijl is! Dit kun je niet doen met de lengtegraden en minuten aangezien de meridianen richting de polen steeds dichter bij elkaar komen te liggen. Op de polen zou je een rondje over alle breedtegraden kunnen lopen! Precies op de evenaar gaat het minuten-mijlen verhaal (een minuut lengteverschil is gelijk aan een zeemijl) wel ongeveer op maar op de rest van de aarde zijn die minuten &#039kortere mijlen&#039. Er zijn zeilboten die over de &#039roaring forties&#039 (heet zo omdat het daar nogal ruig weer kan zijn) de wereld ronden. Dat is het gebied tussen 40 en 50 graden zuiderbreedte. Voordeel is dat je rond de zuidpool zo de wereld bent rond gezeild. Wij doen dat maar niet, je ziet niet zoveel land en eerlijk gezegd vinden we dat veel te koud ;-).	    </div>	 	          
	  </div>	  
	</body>
</html>