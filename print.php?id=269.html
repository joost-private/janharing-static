<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Babyfotos	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Babyfotos<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 2/12/2008, 23:12<br /><br />
	      </span>
	    </div>
	    <div>
	    	Siebe is nu zes dagen oud en sinds gisteren zijn we niet meer in het
ziekenhuis. Terug naar de boot zagen we nog even niet zitten en we
waren heel blij toen Henriette, een Nederlandse die hier woont,
aanbood dat we bij haar konden blijven. Wel spannend om ineens de
veilige ziekenhuisomgeving te verlaten en er alleen voor te staan.
Maar het gaat allemaal heel goed. Siebe slaapt goed en drinkt goed.
Afgelopen nacht zijn we erom 0.00 en 4.00 uitgeweest en toen we om
7.30 wakker werden sliep hij nog. En het is zo leuk met ons kleintje.
Midden in de nacht worden we ineens wakker van zachte smakgeluidjes
naast ons in de wieg. Mooier kan het toch niet. Werken doe ik deze
week niet en het voelt echt als vakantie. Met Ilse gaat het nu een
stuk beter dan een paar dagen geleden en we verwachten donderdag al
weer terug te gaan naar de boot. Het voelt wel heel luxieus om in een
huis te wonen hoor. Zoveel ruimte en zoveel gemakken. Het is vanavond
weer een heerlijk warme avond en we zitten nu buiten op de veranda. Te
wachten tot Siebe wakker wordt en gevoed wil worden.	    </div>	 	          
	  </div>	  
	</body>
</html>