<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Oceaandipje	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Oceaandipje<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 30/12/2006, 20:00<br /><br />
	      </span>
	    </div>
	    <div>
	    	Gisteren een mijlpaal bereikt, precies een week op zee! Alles ging lekker rustig tot afgelopen nacht...Tijdens de afwas ontstonden er al wat rare golven die ons aardig heen en weer slingerden. Dit werd steeds minder fijn en nauwelijks kunnen slapen. Toen ik de wacht van Joost overnam om 0.00 uur begon het te regenen. Niet zo erg, was eigenlijk best lekker voor even alleen heb je niet echt wat aan je buiskap als de wind van achteren komt. Na de regen kregen we hardere wind en dat was super, want dan lagen we niet zo te slingeren. Vervolgens kwamen de sterren weer te voorschijn en bleef er nog maar 3-4 bft. over en begon het verhaal weer opnieuw...slinger slinger....regen...harde wind...slinger slinger. Nou ja, zoiets. De kluiver hadden we uitgeboomd via de schoot van de kluiver en aan een val vastgemaakt zodat de boom fungeerde als een soort giek voor de kluiver. Ik hoorde al wat rare geluiden maar kon niet ontdekken wat het was maar opeens was de boom los! De schoot hing er ineens wat slapjes bij...Joost uit bed gehaald en toen bleek dat door het geslinger de boom de schoot had doorgezaagd. Balen dus. De kluiver zit aan de rolreef en nadeel daarvan is dat &#039ie zichzelf in de knoop kan draaien als &#039ie losschiet. Na veel gehannes kregen we de kluiver ingerold. We hebben de schoot van de andere kant gepakt om weer verder te kunnen. Het oog van de kluiver zit te hoog om de inmiddels weer keurig getakelde schoot er aan vast te knopen dus we hebben er weer een taak bij als we gaan gijpen. Die plotselinge harde wind noemen ze squalls en gaan vaak ook samen met onweer. Dat hadden we gelukkig niet maar wel dat de windrichting 40 graden veranderde. Bij de zachtere wind draaide de wind weer terug. Hierdoor ontstaan van die rare kruiszeeën met geslinger. We hebben allebei erg slecht geslapen en vonden het oceaanzeilen even niet zo relaxed meer vandaag. De spekjes die ik had ingemaakt waren niet goed meer want de deksel was losgegaan. In koken had ik daardoor niet zo&#039n zin meer dus een kant-en-klaar-maaltijd gedaan. Dat was iets van Japanse mie met zeewier en miniscule garnaaltjes die ze ook nog eens gamba&#039s durfde te noemen. Niet zo&#039n succes dus. Bij de thee de laatste kruidnoten opgesmuld. Inmiddels is de zee rustiger geworden en varen we rond de 4 knopen. Ons daggemiddelde ligt rond de 115 mijl en het is nog 1850 mijl naar de overkant. We hebben al 900 mijl afgelegd! Hopelijk slapen we vannacht weer als roosjes zodat we morgen niet te moe zijn om samen het nieuwe jaar in te luiden.	    </div>	 	          
	  </div>	  
	</body>
</html>