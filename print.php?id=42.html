<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Wind tegen (stroom)	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Wind tegen (stroom)<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 23/8/2006, 12:29<br /><br />
	      </span>
	    </div>
	    <div>
	    	Tja, eergisteren lagen we dus op Alderney en we wilden ondertussen wel
graag weer een stukje verder varen. Maar dat gaat soms zomaar niet.
Als je van Alderney weg wilt moet je namelijk door &quot;The Swinge&quot; heen.
Dat is een stukje water waar heel erg veel stroom staat. Zoveel dat je
op het hoogtepunt van de stroming er totaal niet tegenin komt, ook
niet met de motor. Dus is het logisch om daar doorheen te gaan met de
stroom mee. Maar, er is nog een ander effect en dat heet &quot;wind tegen
stroom&quot;. Als de windrichting tegengesteld is aan de stroming dan
ontstaan er in de Swinge dangerous overfalls zoals de kaart ze
omschrijft. Overhangende golven, bekend uit de surfwereld. Hoe harder
het waait en/of stroomt hoe extremer dit effect. Op de dag dat wij weg
wilden was de wind ZW kracht 5 en we moesten, met stroom mee dus, naar
het ZW. Om het zo leuk mogelijk te houden zijn we vertrokken precies
op het moment dat de stroming op z&#039n zwakst is. Op dat moment zagen we
om ons heen ook talloze andere bootjes losgooien, dus we werden wel
bevestigd in de juistheid van onze berekeningen. Maar goed, toen we
eenmaal aan het begin van die Swinge waren bleken al die boten net te
willen gaan starten met een wedstrijd. Kris kras door elkaar voeren ze
voor een denkbeeldig startlijn en wij zaten daar middenin te klooien.
En naarmate we dichter bij het kanaal kwamen werden de golven ook
steeds extremer. Die wedstrijdboten gevuld met ervaren locals gingen
er wel in, maar wij hadden eigenlijk weinig zin in zo&#039n
kermisattractie. En er bleek ook geen enkele niet-wedstrijdboot te
zijn uitgevaren. Dus omgedraaid en met motor en zeil vol bij hebben we
de haven weer kunnen bereiken. Geen geslaagde actie, maar je probeert
eens wat, toch? De volgende dag was de wind nog steeds tegen, maar nu
slechts kracht 2-3. Een mooi moment voor een nieuwe poging. Deze keer
lukte het met weinig moeite, maar het was duidelijk te zien dat de
Swinge geen fijn water is. Zelfs met dit rustige weer waren overal
vreemde draaikolken en gekke stukken volledig vlak water of juist
steile golven te zien. Eenmaal hier voorbij was ons plan om tegen de
(rustige) wind in de hele nacht door te varen op de motor om snel bij
de west kant van Bretagne aan te komen. Maar helaas na een tijdje
kregen we een weerbericht waarin werd gesteld dat de wind zou
aantrekken tot 5-6 en tegen de golven die dat geeft wil je eigenlijk
niet op de motor urenlang in boksen. Dus zijn we uitgeweken naar
Guernsey waar we het anker hebben laten zakken. Een beetje
teleurgesteld omdat we dat Engels kanaal nou nog niet uit zijn. En wat
zie je dan als je midden in de nacht eens controleert of je nog goed
op het anker ligt: een spiegelgladde zee, de perfekte omstandigheden
om op de motor te varen. Dan zeggen we maar tegen elkaar dat het
verderop vast wel hard waait... Dit is het soort dingen waar je aan
moet wennen. En het is misschien toch ook wel het leuke van varen,
want zo gebeurt er nog eens iets verrassends. Op dit moment liggen we
namelijk in de gezellige haven van St Peter Port, hebben we weer
internet en is het weerbericht voor morgen NW, zodat we naar Bretagne
kunnen zeilen (wat natuurlijk beter is dan motorren over een vlakke
zee). Tot slot, een andere verrassing die we anders waren misgelopen
is het wel erg vreemde vaartuig dat op de foto te zien is. In eerste
instantie dachten we: een catamaran die voor een windmolen langsvaart,
dat moet het toch
zijn? Maar na goed kijken bleek die windmolen toch echt ook te varen!
Deze figuur heeft dus gewoon zijn zeilen en giek van z&#039n boot gesloopt
en er een full-size windgenerator opgeschroefd! En dan varen op
elektriciteit. Lekker makkelijk, nooit zeil minderen en altijd
alle koersen bezeild. Misschien ook nog een optie voor ons...	    </div>	 	          
	  </div>	  
	</body>
</html>