<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Zou het morgen...?	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Zou het morgen...?<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 27/10/2006, 03:00<br /><br />
	      </span>
	    </div>
	    <div>
	    	Vandaag is het precies twee weken geleden dat we in Lissabon aankwamen. De eerste paar dagen denk je dan echt nog niet aan verder gaan en geniet je van je nieuwe omgeving. Na een paar dagen stad een paar dagen ankeren denk je: Laten we eens naar het weer gaan kijken... Dat weer zag er steeds ongunstig uit, harde zuidwesten wind en waarschuwingen voor heavy waves. De navtex van <a href='http://dirmateronde.spaces.live.com' target='_blank'>Dingo</a> geeft ook continu aan dat havens gesloten zijn. Dit komt doordat de zeebodem bij de kust ineens ondiep wordt waardoor surfgolven ontstaan bij harde wind en die zijn gevaarlijk. Maar morgen lijkt de grote dag te worden! Vandaag gaat de wind al draaien en afnemen. Vanwege de vloedstroom (we liggen nog steeds aan de rivier maar sinds een paar dagen weer heerlijk rustig in de haven) kunnen we niet vandaag nog bij daglicht vertrekken. Eigenlijk vinden we dat niet zo erg, dan hebben die heavy waves ook nog een nachtje om minder heavy te worden. Als het goed is blijft het een paar dagen zo en we zetten in op Marokko (320 mijl, net zover als de golf van Biskaje) maar we kunnen nog uiwijken naar de Algarve. In de afgelopen weken hebben we niet stil gezeten. Joost is de mast in geweest om te kijken welk LED-lampje in ons toplicht past. Dat gaat ons veel stroom schelen. Verder hebben we een zonnepaneel laten invliegen vanuit Nederland (thanks pap en Martin!) zodat we meer stroom hebben als we voor anker liggen. Joost heeft &#039m meteen opgehangen en nu nog aansluiten. Een ding is jammer, onze zo goed als nieuwe accu&#039s zijn bijna dood. We zijn al op jacht geweest in Lissabon, maar het duurt twee weken voor je ze dan hebt. Je zou toch denken dat je in zo&#039n grote stad daar wel makkelijker aan kunt komen. De accu&#039s die wij willen zijn alleen te krijgen in La Coruna en dat is wel een stukje terug. We gaan vandaag de boot weer helemaal zeilklaar maken. Ik heb er ook zo&#039n zin in om weer verder te gaan!	    </div>	 	          
	  </div>	  
	</body>
</html>