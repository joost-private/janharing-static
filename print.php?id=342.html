<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Balitourtje	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Balitourtje<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 13/9/2009, 08:31<br /><br />
	      </span>
	    </div>
	    <div>
	    	Van Noorderzon, de Nederlandse boot die met ons in Brisbane lag,
krijgen we het telefoonnummer van Ponidi. Ponidi rijdt je een hele dag
rond in zijn auto voor 25 euro. Dat vinden we niet duur en ook handig
met Siebe omdat je dan kunt stoppen wanneer je wil. Zo komt de
maxicosi toch nog van pas. In Indonesie doen ze niet aan babystoeltjes
en er zijn geen gordels achterin maar Joost weet &#039m goed vast te
knopen. De natuur op Bali maakt erg veel indruk op ons, zo anders dan
wat we tot nu toe gezien hebben. Dat komt vooral door de prachtige
rijstvelden die je overal ziet. Schuin op de helling als terrassen
zodat ze met een slim systeem alles onder water kunnen zetten.Tempels
hebben ze ook heel veel op Bali. We hebben een drijvende tempel in een
bergmeer gezien. Het aantal etages van het dak hangt af van de soort
tempel. Omdat deze drijft krijgt hij er wel elf. De eerste dag
eindigen we &#039s middags in Ubud in een hotel, vlakbij het apenbos.
Vanaf ons balkon zien we er af en toe een paar langskomen. <br /><br />

Ubud is een cultureel stadje waar we een dag blijven. Er zijn elke
avond dansvoorstellingen en heel veel winkels die kunst verkopen.
Vooral de abstracte kunst ziet er erg gelikt uit en voor veertig euro
koop je een enorm doek. Er is vanalles te zien en tussendoor smullen
we in een van de vele restaurantjes hier. Met Siebe is dat niet altijd
handig omdat hij wil rondkruipen. Gelukkig hebben ze ook een paar
tentjes met een lounge. Dan zit je aan een lage tafel met veel
kussens. Dat vinden we wel handig voor Siebe. Hij eet wat kale rijst
en gekookte wortel mee. De serveersters zijn dol op baby&#039s en als we
geluk hebben komen gaan ze even een rondje met Siebe lopen zodat we
tegelijk kunnen eten. Op de stoep is het goed oppassen waar je loopt
want voor deuren zie je kleine bakjes gemaakt van palmblad met daarin
bloemblaadjes, gekookte rijst, een koekje en wierook staan. Dat zijn
offers en worden elke dag ververst.<br /><br />

De volgende dag gaan we weer terug. Ponidi komt ons ophalen en we
rijden via een andere weg terug naar Lovina Beach. De weg slingert de
berg op en bovenop is een restaurant met een prachtuitzicht op een
vulkaan. Daar lunchen we maar Siebe vindt het even niet zo leuk. Iets
te veel eettentjes voor hem geweest de afgelopen dagen waar hij niet
naar hartelust kon rondbewegen. We hebben genoten van al het moois
maar zijn toch blij weer op de boot te zijn. Dat is toch een stuk
makkelijker met Siebe ;-).	    </div>	 	          
	  </div>	  
	</body>
</html>