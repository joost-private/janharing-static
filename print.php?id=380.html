<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Dolphin Reef	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Dolphin Reef<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 10/4/2010, 11:02<br /><br />
	      </span>
	    </div>
	    <div>
	    	De noordenwind blijft hard door het want waaien. De afgelopen dagen hebben we regelmatig een windkracht 5-6 gemeten. Niet echt een goed plan daar tegen in te gaan motorren. Ondertussen liggen wij beschut te wachten achter het Dolphin Reef tot de wind minder wordt. Ondertussen kijk ik vaak naar het water om naar dolfijnen te speuren. Eigenlijk hadden we verwacht na het horen van alle verhalen dat de dolfijnen continu rondom je boot zwemmen in afwachting van dat je met ze komt spelen. De realiteit komt op het volgende neer. In de lagoon waarin we liggen worden we altijd vergezeld door meerdere toeristenboten. Die houden de dolfijnen goed in de gaten dus waar wij zelf nog op hoeven te letten is of er bijboten met snorkelaars ronddobberen. Dan de verrekijker pakken of de dolfijnen er daadwerkelijk zijn. Dat zie je aan af en toe een vinnetje boven water. soms is het vals alarm maar vanmorgen dus niet. Ik zat al standby in m&#039n bikini (met warme kleren er over want echt heet is het niet meer). Dus hoppekee surfpak aan, snorkelspul in de bijboot gooien en er op af! Siebe in paniek, die vindt het tegenwoordig al niet grappig als we alleen maar rondlopen in zwemkleren. Bang dat we het water in gaan en niet meer terug komen. Maar Erik kan een huilende peuter wel aan dus we kunnen gerust op pad. Al vind ik het niet leuk Siebe zo achter te laten. Niet aan denken, op naar de dolfijnen. En daar zijn ze! Traag zwemmen ze rond en Joost springt er gauw in. Even later is het mijn beurt. Nog nooit heb ik zoveel dolfijnen van dichtbij gezien, echt zo gaaf! Heel bijzonder. Waarschijnlijk waren het er wel een stuk of dertig. Met een glimlach op ons gezicht varen we terug naar de boot waar Siebe aan het spelen is en blij is ons weer te zien.	    </div>	 	          
	  </div>	  
	</body>
</html>