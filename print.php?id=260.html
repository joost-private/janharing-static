<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Werk zoeken	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Werk zoeken<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 16/9/2008, 00:45<br /><br />
	      </span>
	    </div>
	    <div>
	    	&quot;To be truly challenging, a voyage, like a life, must rest on a firm foundation of financial unrest&quot;, las ik deze week in het boek Wanderer van Sterling Hayden. Een uitspraak die voor ons langzamerhand steeds meer betekenis krijgt. De verlenging van onze reis was vooraf niet begroot en we zijn nu op het punt aangekomen dat we met het geld dat we nog hebben Nederland zeker niet meer kunnen bereiken. Laat staan dat we enige reserve hebben voor onverwachte grote uitgaven. Het vinden van werk hier in
Australie heeft op dit moment dus absolute topprioriteit. Eenvoudig en matig betaald werk is er wel, maar om het plaatje financieel rond te krijgen moet ik toch echt iets in mijn vak (IT) vinden. En dat valt niet mee. Ik ben nu een dikke maand bezig en heb op een stuk of dertig vacatures gereageerd. Dit leidde slechts tot twee gesprekken. Het gesprek bij het eerste bedrijf is niets geworden en of die tweede een vervolg krijgt hoor ik deze week. Knelpunten zijn het beperkte werkvisum dat ik heb, twee
jaar niet gewerkt en nog een buitenlander ook. Taal is natuurlijk ook een beetje een hindernis. Ondertussen spreek ik best aardig Engels, maar je merkt toch dat je aan de telefoon en in gesprekken jezelf niet zo goed kan presenteren als in het Nederlands. Er wordt vaak gesproken over de moeilijkheden die buitenlanders in Nederland hebben om aan werk te komen en het is interessant om dat nu zelf eens als buitenlander te ervaren. Ik blijf ermee aan de gang en hoop dat er snel iets gebeurt. Ander kort
nieuws: we zijn weer verhuisd en liggen nu helemaal vooraan de rij palen. Een echt eerste klas plek met vrij uitzicht over de rivier en de skyline van Brisbane en we hoeven nu nog maar vijftig meter met het bijbootje naar de kant. Ideaal als we voor de bevalling naar het ziekenhuis gaan. Verder ben ik met Steen (uit Denemarken) van Radiance een bierbrouwproject begonnen, helemaal in de stijl van de werkloze.	    </div>	 	          
	  </div>	  
	</body>
</html>