<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Porto	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Porto<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 6/10/2006, 19:59<br /><br />
	      </span>
	    </div>
	    <div>
	    	Woensdag zijn we in een keer van Bayona naar Leixoes gevaren. Dat was een tocht van 65 mijl! Om half acht &#039s ochtends vertrokken in het pikkedonker (rond 8:15 wordt het licht) en op de goede lichtjes afgevaren. Wel oppassen voor de kleine vissersbootjes die een klein lampje voeren. Het zicht was volgens de Spaanse kustwacht &#039bery good&#039 (in Spanje spreken ze de &#039v&#039 uit als een &#039b&#039)en er stond een mooie noordenwind dus de zeilen gehezen! Dat ging best lekker met wolken maar als de zon doorkwam zakte de wind in. Van vol tuigage naar grootzeil met tweede rif en strak in het midden als steunzeil voor het motoren. We hebben toch wel 15 knopen (windkracht 4) nodig op zee wil je lekker kunnen zeilen. Dat komt door de deining, want daardoor valt de kracht van de wind steeds even uit de zeilen en flapperen ze. Aan het eind van de dag heeft Joost mij even geleerd hoe ik een rif kan zetten en er uit kan halen dus dat heb ik mooi kunnen oefenen met rustig weer. &#039s Avonds om half tien lagen we in de haven van Leixoes. Wel een goede oefening om een haven in het donker aan te lopen maar ik vond het ook wel een beetje spannend. Dan doe ik de huik maar vast om het grootzeil heen en houd ik de grote jongens en het sectorlicht in de gaten. In Leixoes varen de containerschepen af en aan maar daar heb je geen last van, het uitzicht is alleen wat ongezellig. Gisteren zijn we met de bus naar het prachtige Porto gegaan. Door Porto loopt een brede rivier terwijl de stad op een steile heuvel ligt. Heel veel smalle straatjes en hoge huizen. De huizen hebben gietijzeren balkonnetjes en waar je ook kijkt zie je daar was aan hangen. De huizen hebben verschillende kleuren maar de daken zijn oranje. We hebben heerlijk geslenterd en zijn over de brug van Eiffel gelopen. Een enorme boog over de rivier waaronder auto&#039s reden en boven de boog kon je lopen en reed de metro. Dat was even een klim maar het uitzicht was dat meer dan waard. Natuurlijk hebben we op een terras port gedronken. Dat was heerlijk alleen de rekening van 10 euro was wat minder. Dan hebben we waarschijnlijk hele goede port gehad ;-). Ik vond de fles er zo sjiek uitzien en de ober droeg een heel net jasje met gouden manchetten. Vandaag hebben we geprobeerd een watersportwinkel te vinden. We werden van hot naar her gestuurd maar na drie uur zoeken hebben we het opgegeven. Wat me zo opvalt hier is dat zoveel huizen in slechte staat zijn. De winkeltjes zien er ook heel ouderwets uit, alsof je 20 jaar terug de tijd in gaat. We hebben de conclusie getrokken dat Nederland er overdreven netjes uit ziet. De rest van de dag hebben we gevuld met een smerig klusje: het schoonmaken van de waterleiding. Dat was niet zo leuk, maar wel erg nodig. We hadden steeds van die algen in onze thee zwemmen. Het bleek dat Joost het filter per ongeluk op de verkeerde leiding had gezet dus dat is nu goed. De leiding zelf hebben we met behulp van een trekveer en een stukje vaatdoek van binnen schoon gemaakt. Heel veel groene troep! Maar we zijn nu wel erg blij dat dat klaar is, zo&#039n schoon water hebben we nog niet gehad op de boot!	    </div>	 	          
	  </div>	  
	</body>
</html>