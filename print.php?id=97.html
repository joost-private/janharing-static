<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Kerstvis	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Kerstvis<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 25/12/2006, 23:00<br /><br />
	      </span>
	    </div>
	    <div>
	    	Zo, kerst is dit jaar wel wat anders dan we gewend waren. Maar we hebben er toch een leuk kerstdiner van gemaakt. De inzet was verse vis. Ook al had ik nog steeds niks gevangen sinds ik drie maanden geleden in La Coruna die hightech vismolen had gekocht, vandaag geloofde ik er weer echt in. Ik ben vroeg begonnen, zo tegen zonsopkomst, met het idee dat de vissen dan niet zo goed zien waar ze in happen. En ja hoor, binnen een uur had ik beet en flink ook. De molen kon het allemaal maar net aan en toen ik de vis bij de boot had zag ik dat ie toch wel rond de 75 cm groot was. Blauw met geel gekleurd. Snel naar binnen op zoek naar de wodka en andere tools om de vis uit te schakelen! Maar helaas, het beest spartelde zo veel dat ie zichzelf van de haak wierp toen ie bijna binnen bereik van de wodkafles was. Erg jammer, maar zo'n snelle strike gaf wel hoop. We weten nog steeds niet wat voor vis het was. Een echt gemis in de boekenkast is een boekje met daarin alle soorten vissen en of ze lekker zijn. Goed, maar het nepvisje ging weer achter de boot. Ik lag net te slapen en toen hop, weer beet. Deze keer een wat kleiner ook onbekend dier, maar een stuk groter dan de makreeltjes die we eerder wel eens vingen. Deze kwam wel goed aan boord en spartelde niet al te veel. Dat gieten van de wodka in zijn kieuwen leek niet echt te lukken, het ging voor 90% de zee in, maar schijnbaar had het toch iets effect. Het slachten ging niet heel slecht en uiteindelijk kwamen er een paar mooie stukjes filet uit voort. Deze heeft Ilse gemarineerd en 's avonds hebben we die opgegeten. Ze smaakten heerlijk samen met wat rijst en tomaten-basilicum salade. Toch een beetje naar makreel, maar niet helemaal. Wel interessant om van die onbekende gekleurde wezens uit de zee te trekken en op te eten. Het oversteken is overigens wel een beetje een strategisch spelletje. We varen momenteel met vijf bekende boten op het speelveld en iedereen volgt een beetje z'n eigen route op zoek naar de beste wind. Eens per dag hebben we contact via de radio en dan wisselen we posities uit en weet je dus ook hoe je scoort. Wij gaan tot nu toe vrij aardig. Andere boten hebben al in totale windstilte gelegen, maar wij varen lekker. Ohja, we hebben ook een tondeuse gekocht en daar gaat Ilse binnenkort mee oefenen op mijn hoofd. Daarna hebben we nog drie weken om de foutjes te laten aangroeien en opnieuw bij te werken voordat we weer andere mensen zien.	    </div>	 	          
	  </div>	  
	</body>
</html>