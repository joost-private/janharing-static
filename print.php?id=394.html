<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Mast eraf	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Mast eraf<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 29/6/2010, 15:32<br /><br />
	      </span>
	    </div>
	    <div>
	    	Het is een tijdje stil geweest hier op de website. Dat komt vooral
omdat er niet zoveel nieuws te vertellen is. We zijn via een aantal
plaatsjes langs de kust naar de monding van de Rhone gevaren. Veel
stokbrood gegeten en ons erover verwonderd dat bijna alle stadjes en
dorpjes hier sfeer uitstralen. Uiteindelijk komen we aan in Port St.
Louis. Onze laatste haven met zout water, want we varen binnendoor
terug naar Nederland via de Rhone en de Rijn. Hier strijken we ook de
mast. De route gaat langs ontelbaar veel bruggen en de meeste zijn
veel te laag om met staande mast onderdoor te kunnen. Het strijken
vereist veel voorbereiding en ik merk dat ik de procedure enigzins
vergeten ben in de tussentijd. Maar uiteindelijk is de hele
installatie van buizen, blokken en lijnen klaar voor gebruik. Het
daadwerkelijke strijken gaat soepel totdat ik per ongeluk de lijn die
ik langzaam vier van de lier laat glippen. Oeps! De mast komt even wat
sneller naar beneden, maar gelukkig kan ik hem door de vele blokken
redelijk makkelijk met de hand weer stoppen. Foutje, maar hij ligt.
Ilse heeft twee beren van Nederlanders gevraagd om even te helpen de
mast te verschuiven en hun spierkracht stelt niet teleur.<br /><br />

De volgende dag beginnen we aan de eerste tocht stroomopwaarts op de
Rhone. Heel comfortabel zo op de rivier. Geen golven, een enorme
zonnetent en veel te zien langs de kant. Siebe vermaakt zich heel goed
met kijken naar wat er zoal langs komt. &#039s Avonds komen we aan in
Arles en meren af langs de kade. Weer een erg fraai stadje. We
bespreken zelfs of onze volgende boot niet een stijlvolle motorboot
moet worden om de rivieren van Europa uitgebreid te verkennen. Niet
verder vertellen hoor.	    </div>	 	          
	  </div>	  
	</body>
</html>