<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Pijnbomen, schildpadden en heel veel riffen	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Pijnbomen, schildpadden en heel veel riffen<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 21/6/2008, 04:00<br /><br />
	      </span>
	    </div>
	    <div>
	    	Heel veel stukken van Nieuw Caledonie zijn niet in kaart gebracht. Waarschijnlijk te lastig omdat het er barst van de riffen en het erg moeilijk is je weg daar tussendoor te vinden. Op de kaart hebben ze wat hoofdroutes aangegeven die zeker goed gaan. Op Iles de Pines, een eilandje ten zuidoosten van het grote eiland, moesten we heel goed opletten. Chris op de voorpunt, ik staand op de omasteunen en Joost aan het roer met een schuin oog op maxsea (zeekaart op de computer). Een paar dagen daarvoor
hadden we helaas een puntje koraal meegepakt met de boot dus waren we wel weer extra voorzichtig geworden. Dat varen tussen die riffen door moet je doen als de zon hoog staat, dan kun je alles goed zien liggen. Tenzij er een wolk langskomt, dan vraag je je af, is het nou een rif of schaduw? Hoge concentratie geeist maar soms werden we afgeleid door een prachtige schildpad die langs de boot zwom of een paar grote mantaroggen een stukje verderop. Zo doe je over een stukje van vier mijl zo twee uur.
Nieuw Caledonie ziet er weer anders uit dan de andere eilanden die we tot nu toe hebben gezien. Het hoofeiland heeft bergen die op veel plekken rood gekleurd zijn. Dat komt doordat er nikkel in de grond zit. Iles de Pines was wat vlakker en verder veel eilandjes met zandstranden. Daarop staan vooral hoge slanke pijnbomen tussen struiken en af en toe een palmboom voor het echte paradijselijke tintje. En mooi blauw water. Iets kouder dan we gewend waren maar met al die riffen en koraal is er altijd
wel wat te zien bij het snorkelen. Alleen oppassen voor die sharksuckers ;-).	    </div>	 	          
	  </div>	  
	</body>
</html>