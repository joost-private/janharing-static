<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    De klok een uurtje terug	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	De klok een uurtje terug<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 1/4/2007, 23:00<br /><br />
	      </span>
	    </div>
	    <div>
	    	Woensdagnacht hebben we echt liggen dobberen. Tijdens mijn nachtwacht heb ik in vier uur tijd het gepresteerd om twee mijl in de goede richting af te leggen. Met Hans Teeuwen op de mp3-speler heb ik me er maar bij neergelegd. Gelukkig waren de golven ook laag geworden. Joost en ik vonden het wel knap van onszelf dat we de motor niet hebben gestart en dit een keer meegemaakt te hebben. Donderdagmorgen stak er voorzichtig weer wat wind op en die werd steeds harder zodat we &#039s avonds het tweede rif
weer nodig hadden. Heerlijk kunnen zeilen. Het zicht werd ook steeds beter en langzaam onthulde Colombia zich aan ons. Contouren van bergen en op een gegeven moment contouren van hoge flats met daartussen een paar mooie koepeltjes van de oude stad... We naderden Cartagena! Vantevoren maak je toch een beetje een voorstelling van hoe het er uit al zien maar moderne hoge gebouwen had ik toch zeker niet verwacht. Via de Boca Grande, afgeschermd met een dam onder water met op een beboeide plek een doorgang,
liepen we Cartagena zelf aan. Heerlijk om na vier dagen op zee weer aan te komen. De klok hebben we in tegenstelling tot in Nederland (zomertijd, uurtje vooruit) een uurtje terug gezet, we zijn weer in een nieuwe tijdzone beland. <a href='http://dirmateronde.spaces.live.com' target='_blank'>Dingo</a> ligt er ook dus dat is weer gezellig. Bijgekletst onder het genot van een BBQ. Het vlees is hier supergoedkoop, biefstuk voor vier euro per kilo. Ze hebben hier ook heerlijke passievruchten, jummie! We voelen ons ook erg rijk met briefjes van 50.000 pesos (3000 pesos
is 1 euro). Joost is vandaag weer de hele dag aan het klussen geweest aan het motortje van de bijboot. Zelfs gisteren vlak na aankomst kon hij het niet laten. Voor de test had hij het staartstuk (waar de schroef aan zit) even snel met een boutje vastgezet (ipv met 2). Het motortje liep best aardig maar maakte een gek geluid. Motortje omhoog.... was het staartstuk eraf gevallen! Oeps... Gelukkig weer opgesnorkeld. Vanmiddag voor 7000 pesos warm gegeten bij de haven, daar kook je zelf haast niet voor.	    </div>	 	          
	  </div>	  
	</body>
</html>