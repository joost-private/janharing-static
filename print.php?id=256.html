<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Missie Brisbane	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Missie Brisbane<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 13/8/2008, 02:00<br /><br />
	      </span>
	    </div>
	    <div>
	    	Er staat een zuidoostenwind van 4-5Bft dus we besluiten een dagje te blijven liggen in het Fitzroyreef. We kunnen wel tegen de wind gaan opkruisen maar daarin is onze boot niet zo goed en is ook niet leuk, dat gestamp tegen de golven in. Voor de volgende dag is er geen wind voorspeld dus dat is mooi voor onze missie Brisbane, kunnen we weer een nachtje op de motor. Jessie vindt het allemaal prima, die wil het liefst meezeilen naar Brisbane zodat ze onze nieuwe woonplaats vast kan zien. Onderweg naar
de Great Sandy Street komen we meerdere walvissen tegen! Zo mooi! Op een afstandje zien we ze zwemmen en zelfs uit het water duiken en met een grote plons weer terechtkomen. Ze geven prachtshows weg! De walvissen zijn op weg naar de Hervey Bay, een baai tussen Fraser Island en het vaste land. Daar voedt moeder walvis haar kleintje dagelijks met 600 liter melk om een goede vetlaag te creeeren voor het verblijf op de zuidpool. Aan het eind van de Hervey Bay begint de Great Sandy Street, een binnendoorroute
weer terug naar zee. Bij &#039great&#039 denk ik aan een makkelijke, brede, betonde route maar dat was het dus niet. Betond wel, maar de tonnen staan heel ver van elkaar vandaan en de vaargeul is smal. Het mooie is dat als je begint met opkomend tij je stroom mee hebt tot halverwege en hoog water op het ondiepste stuk. Daar draait het tij en met stroom mee vaar je de geul ook weer uit. We hebben geluk, hoog water is om een uur &#039s middags dus kunnen we het mooi in een dag doen. Om zes uur &#039s ochtends varen
we uit en we beginnen natuurlijk niet met omvaren. In plaats van om de eerste zandbank heen te varen, nemen we een afsnijroute. Ik houd de dieptemeter goed in de gaten en zie steeds maar 20-40 cm onder de boot. Hmmm, misschien toch niet zo&#039n goed plan. We besluiten terug te gaan en toch om de zandbank heen te varen en ineens... voelen we de boot over het zand schrapen en liggen we vast. Hmmmm, dik balen. We zien dat we echt op het randje van de bank zitten en proberen vanalles om de boot scheef te
trekken. Aan de giek hangen, zeil hijsen, tegelijk met de motor op volle kracht voor en achteruit. Het helpt allemaal niet. Wel krijgen we de boot gedraaid op de plek. Het is opkomend tij dus los komen we wel maar de vraag is wanneer en hebben we dan nog genoeg tijd voor de zandstraat? Af en toe komt er een toeristenboot langs denderen (die gaan walvissen kijken) en die trekken aardig lompe golven. Uiteindelijk komen we los door daar gebruik van te maken en alle tactieken tegelijk in te zetten. Pffff,
gelukt! We hebben 1,5 uur op de zandbank gelegen en hebben net genoeg tijd voor de zandstraat. De hele weg letten we extra goed op en we zijn dan ook erg blij als we aan het eind ons anker uitgooien langs een prachtstrandje. BBQ aan, mooi allemaal weer. De volgende dag begint op de motor maar uiteindelijk kunnen we de hele nacht doorzeilen om in de ochtend Brisbane binnen te varen. Missie geslaagd ;-)!	    </div>	 	          
	  </div>	  
	</body>
</html>