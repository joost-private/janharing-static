<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Eindelijk op koers	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Eindelijk op koers<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 29/5/2007, 20:00<br /><br />
	      </span>
	    </div>
	    <div>
	    	Het heeft lang geduurd, maar we liggen nu toch eindelijk op koers naar Galapagos! Dat is een hele opluchting, want er leek maar geen eind aan de tocht te komen. En we hebben ook de stroming in de goede richting te pakken, waardoor onze effectieve snelheid ongeveer verdubbeld is. Nog 330 mijl. Voorzichtig rekenen we dat dat in vier dagen zou moeten kunnen, maar we houden wel even een slag om de arm. Je weet maar nooit hier. Verder ben ik nog midden op zee wezen zwemmen. Niet echt vrijwillig, want
we hadden een interessant vistuig bestaande uit lijnen en drijvende jerrycans aan onze boot hangen. Alle zeilen naar beneden en toen ben ik met een touw om mijn middel en een mes in mijn hand het probleem gaan oplossen. De lijn zat gelukkig niet om de schroef en ik kon met twee keer snijden alles loskrijgen. Qua dieren heeft Ilse een tien meter lange walvis bij de boot gezien. En in mijn wacht kwam een setje dolfijnen langs dat niet alleen lafjes hun rugvinnen lieten zien, maar die echt twee meter
hoog uit het water sprongen vlak voor de boot (zoals bekend uit het Dolfinarium). Afgelopen nacht kwamen we terecht in een visgebied en waren we omringd door een stuk of twintig kleine bootjes die iets aan het rommelen waren met boeitjes met knipperlichten. Toch spannend, want je weet dus maar nooit wat ze laten slingeren en waar dat weer aan je boot blijft vasthaken. Toen het licht begon te worden kwam een grotere visboot met een kleintje op sleep vlak voor ons langsvaren. Ze zwaaiden allemaal erg
enthousiast. Even later werd de kleine boot losgegooid en kwam hij met zijn buitenboordmotor snel achter ons aan. &quot;Smokey?&quot; Ha ha, voor dat moment hadden we sigaretten bij ons uit Tenerife. Het merk heet &quot;4.90&quot; en dat is ook meteen de prijs in euros, per slof! Maar ze schenen er toch wel erg blij mee te zijn. Ik heb heel royaal meteen drie pakjes toegeworpen, je hebt toch altijd iets van piratengedachtes in je hoofd dus laten we ze te vriend houden. Later kwam er een tweede boot ook voor sigaretten,
maar die heeft Ilse afgescheept met slechts een pakje. Nu is de zee weer vrij, de wind precies hard genoeg en de zon die schijnt. Heerlijk.	    </div>	 	          
	  </div>	  
	</body>
</html>