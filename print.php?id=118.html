<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Zwembad	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Zwembad<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 9/2/2007, 15:00<br /><br />
	      </span>
	    </div>
	    <div>
	    	Vandaag even een kort tochtje gedaan, van St. Vincent naar Bequia. Veel regen onderweg maar de aankomst was erg mooi en zonnig. We hebben ons anker laten vallen in zwembadblauw water van drie meter diep. Dat nodigde meteen uit tot een duik! Daarna zijn we naar het stadje gegaan om in te klaren. Dat gaat hier echt nog met formulieren met carbonpapier ertussen. Op de meeste eilanden kun je in- en uitklaren op 1 formulier maar hier wilden ze dat graag apart, dus twee keer hetzelfde formulier ingevuld ;-). Het is wel slim om je eigen pen mee te nemen, want soms kijken ze zo streng dat je er niet eens om durft te vragen. Hier was alles zo geregeld. Het marktje was leuk. Ik kreeg een passievrucht te proeven en die was zo heerlijk dat we meteen een hele zak hebben gekocht. Hoeveel kost dat? Nou, zei de verkoper, ik vul eerst de zak en daarna zeg ik het je. Het werd anderhalf euro voor 7 passievruchten, prima. Verder lopend en etend aan de passievrucht zei een andere verkoper &#039good you eat that, on this island we only eat passionfruit&#039. Ben dus meteen ingeburgerd! &#039s Avonds zijn we nog even naar de kant geweest om naar de &#039steelband&#039 te gaan kijken. Een band van 5 man waarvan een op een normaal drumstel maar de rest met olievaten. De bas bestond uit 6 enorme vaten waar de drummer in het midden stond. Elk vat was op zo&#039n manier ingedeukt dat het de goede toon gaf. De melodie maakte ze wel op heel bijzondere wijze. Het vat was heel laag maar van boven zo uitgehold dat ze alle tonen kon spelen. Dat is wel erg knap, want je moet precies weten welke noot waar zit. Het klonk wel Caribisch alleen leek het repertoire op dat van de panfluitindianen in stad in Nederland. Vroeger toen de bevolking onderdrukt werd hadden ze niks om muziek mee te maken behalve deze drums. Ze schijnen hier ook wedstrijden te houden met andere eilanden.	    </div>	 	          
	  </div>	  
	</body>
</html>