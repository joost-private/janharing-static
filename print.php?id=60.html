<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    100 mijl	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	100 mijl<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 7/9/2006, 22:31<br /><br />
	      </span>
	    </div>
	    <div>
	    	We zijn lekker opgeschoten afgelopen etmaal en over 100 mijl zijn we in La Coruna! We denken morgen voor donker aan te komen. Het is leuk om om de paar uur je positie in de kaart te zetten. Leuk moment is als je de dubbelgevouwen kaart kunt omdraaien. De kaart hadden we afgelopen winter al van de Leeuwenhart (andere Jan Haring) gekregen, toen we nog net niet zeker wisten of we zouden gaan. En nu varen we er! Slapen blijven we nog lastig vinden. Zeker met de wind van achteren, dan slinger je steeds heen en weer. Verder houden alle geluiden ons wakker. Rammelende besteklades, schuivende spullen, klapperende tafel en klotsende golven op de huid van de boot. Gelukkig hebben we de wind nu schuin van achteren en lig je beter. Plan is om een slingerzeiltje te gaan maken, dan lig je wat stabieler. De <a href='http://www.lahainaopreis.nl' target='_blank'>Lahaina</a> (NL vertrekkersboot met 2 kids) mailde ons dat ze er al zijn. Hoop dat we vannacht beter slapen, het is denk ik ook een kwestie van wennen. Bij de nachtwacht nemen we soms een eierwekker mee, dat is handig als je merkt dat je in slaap valt. Die zetten we dan steeds op 10 minuten. Even rondkijken en wekker opnieuw zetten. We hebben al 20 uur geen boot gezien hier. Voor vannacht hebben ze weer fog patches voorspeld, dat is minder fijn, want dan werkt de eierwekkertruc niet omdat je dan continu alert moet blijven....	    </div>	 	          
	  </div>	  
	</body>
</html>