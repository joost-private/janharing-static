<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Ex-lifters	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Ex-lifters<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 27/12/2007, 04:00<br /><br />
	      </span>
	    </div>
	    <div>
	    	Dat Opua waar we met de boot liggen is toch wel erg onhandig ver verwijderd van alles. Supermarkt, 6 km. Doe-het-zelf zaak, 12 km, bootspullen zijn wel dichtbij te koop, maar voor specialiteiten moet je meteen naar Whangarei, 90 km. En een normale bus rijdt hier niet. Alleen eentje die de grote plaatsen verbindt, waar je lastig voor moet reserveren en die ook nog erg duur is. Dus hebben we af en toe maar eens geprobeerd te liften. Eerst alleen met de duim omhoog, later met vooraf geschreven bordjes
en tot slot volledig professioneel met paraplu, leeg schrijfblok en zwarte stift. In Nederland liftten we nooit. Het lijkt niet echt algemeen geaccepteerd. Maar het is wel interessant. Na een tijdje valt het op welke chauffeurs lifters meenemen. Niet de dure auto's, maar juist de slonzige wagens met minder bedeelden. En meerijden met een Nieuw Zeelander is natuurlijk interessant omdat je zo veel hoort over dit land. Bovendien is het nog milieuvriendelijk ook. Maar goed, het is ook wel handig om je
eigen auto te hebben. Als het regent bijvoorbeeld of met veel boodschappen. En aangezien we voor het rondreizen toch al een auto zochten hebben we de laatste weken rondgekeken naar iets goedkoops. Alleen wilde dat niet echt lukken. We hebben van alles geprobeerd. Via via, op de veiling, via de autodealer, briefjes bij de supermarkt, backpacker-hostel-prikborden. Maar het was of duur of slecht. Alleen toen we vorige week de zoveelste autohandel verlieten in Whangarei kwam er ineens iemand op ons af
met de vraag of we een auto zochten. Hij had er eentje te koop voor 250 euro en wilde deze net naar de handelaar brengen. Eerste gedachte was dat dat nooit wat kon zijn. Toch even gekeken en alle punten nagelopen met mijn samenvatting van internet-car-buying-tips. Het verhaal was gewoon erg goed. De auto was oud (1986) met 220000 km, maar wel altijd goed onderhouden. Alle bonnen waren aanwezig. Er zat zelfs nog APK op tot maart, precies genoeg voor het rondreizen, en daarna kunnen we altijd nog zien.
Ook al gooien we de hele wagen weg daarna, dan is het nog veel goedkoper dan een huurauto. Dus we hebben hem gekocht voor die prijs en na een paar ritjes zijn we nog steeds totaal tevreden. De liftbordjes zijn de prullenbak in gegaan, maar onze gedachtes over lifters en mensen die lifters meenemen zijn wel veranderd. Alleen moeten we nog wel goed op de linker helft blijven rijden, het valt soms niet mee <img src='images/smiley/smile_).gif' alt="smiley" class='smiley' />	    </div>	 	          
	  </div>	  
	</body>
</html>