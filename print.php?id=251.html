<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Whitehaven Beach	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Whitehaven Beach<br />
	 	    <span style="color: #000; font-family: Tahoma, Verdana; font-size: 15pt;">
	    	  Corry, 20/7/2008, 03:00<br /><br />
	      </span>
	    </div>
	    <div>
	    	op dit moment is het hier zaterdag en zijn we met z앑 vieren een week in het gebied van de Whitsundays  aan het zeilen. Aan gespreksstof nog steeds geen gebrek!
Het is een prachtig natuurgebied. Je zou het kunnen vergelijken met een berglandschap in Oostenrijk, waarvan je het bovenste gedeelte ziet, verzonken in een azuurblauwe zee. Veel mooie baaitjes met mogelijkheid tot ankeren. Elke avond zoeken we een geschikte plaats uit met zo min mogelijk deining. 압 Morgens gaat de zon op om zes uur en 압 avonds onder rond zessen. Apart is het te ervaren dat rond twaalf uur 압 middags de zon in het noorden staat. Iets wat voor Joost en Ilse al heel gewoon is. 압
Nachts bij heldere hemel zie je het zuiderkruis. Waar we ons na een week hier verblijven keer op keer weer over verbazen is dat het watersporttoerisme hier minimaal is. Zeker de eerste dagen kwam je hier zelden een andere boot tegen, hooguit dat je zo nu en dan een mast in de verte aan de horizon zag. We vroegen ons af hoe het mogelijk was dat zo weinig mensen deze bijzondere plaatsen opzoeken. Het enige dat we konden bedenken was dat Australie veel minder dicht bevolkt is dan Nederland.
Na het geslaagde uit eten op Hamilton Island, de eerste haven die we aandeden, hebben we de volgende morgen boodschappen gedaan, een was gedraaid en de boot met water en electriciteit aangevuld. Daarna vonden we het tijd om weer te vertrekken. Na drie uur zeilen kwamen we aan bij Whitehaven Beach. Een grote baai aan een bijna wit strand met zowaar een paar andere boten. Met de dinghy naar de kant gevaren om een heerlijke strandwandeling te maken en daarna een verfrissende duik. Joost en Ilse gingen
met de dinghy terug en Frans en ik zijn terug naar Hafskip gezwommen. Inmiddels was de zonnetent boven de kuip gemaakt, want zeker rond het middaguur moet je hier de zon mijden vanwege het gat in de ozonlaag. Om deze reden is de zonnebrand met hoge beschermingsfactor hier naar verhouding ook goedkoop.
Vanavond bekijken we een volgend deel van de fotoreportage van de wereldreis. We zijn tot de Galapagoseilanden gekomen.
Morgen staan we op tijd op om naar een van de mooiste snorkelplaatsen van de Whitsundays te zeilen.	    </div>	 	          
	  </div>	  
	</body>
</html>