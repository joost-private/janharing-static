<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Kentar	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Kentar<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 27/9/2009, 13:15<br /><br />
	      </span>
	    </div>
	    <div>
	    	We zijn vandaag de evenaar weer gepasseerd en daarmee terug op het noordelijk halfrond. Het geeft ons het gevoel weer wat dichter bij huis te zijn gekomen. Ook hebben we vandaag onze negendaagse zeiltocht vanaf Bali afgerond. Het was niet een hele snelle tocht, maar wel erg comfortabel. Alle dagen lang hebben we om beurten met Siebe gespeeld. Aan aandacht voor hem geen gebrek. We weten niet of het toevallig is, maar hij heeft in deze periode weer een aantal nieuwe dingen geleerd. Het meest indrukwekkende vinden we dat hij de knuffel-kiwi (vogel uit Nieuw Zeeland) gaat pakken als we vragen &quot;waar is de kiwi?&quot;. Het eerste echte bewijs dat hij daadwerkelijk iets van ons begrijpt! Ook als de kiwi in een doos zit gaat hij er echt naar op zoek tot hij gevonden is. Hij noemt die kiwi trouwens &quot;ki&quot;.<br /><br />

Het eilandje waar we nu liggen heet Kentar. Ziet er niet gek uit met veel groene begroeiing en palmbomen. Naast ons ligt een soort visvlot met daarop een klein rieten huisje. Ze vissen hier echt op de meest originele manieren! Vlak voor zonsondergang kwam er een kano met een man en een kind langszij. Ze waren op weg naar het visvlot om de nacht te gaan vissen en kwamen even een kijkje nemen. Het is alleen zo jammer dat wij geen Indonesisch spreken en zij geen Engels. Het zou zo leuk zijn om veel meer te weten te komen over hoe de mensen hier leven, maar er zijn maar heel weinig mensen die Engels spreken. Morgen gaan we het dorp hier verkennen, misschien dat daar iemand Engels spreekt.<br /><br />

Nadat het anker gevallen was zijn Ilse en ik meteen de zee ingesprongen. Het klimaat is hier zo heet en vochtig dat je wel de hele dag in het water kan liggen. Daarna hebben we Siebe in zijn blootje in de kuip gezet met de waterslang. Zo&#039n straal water vindt hij heel erg interessant. Toen zijn haartjes gewassen en in bad gedaan. Alle drie weer schoon. Ilse en ik hebben een biertje gedronken en Siebe knabbelde op een soepstengel. Een erg ontspannen middag.	    </div>	 	          
	  </div>	  
	</body>
</html>