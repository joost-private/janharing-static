<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    We zijn vertrokken!	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	We zijn vertrokken!<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 23/12/2006, 12:00<br /><br />
	      </span>
	    </div>
	    <div>
	    	Het is nu donderdag en de afgelopen dagen zijn we goed opgschoten met klussen. Gisteren hebben we afscheid genomen van de <a href='http://www.blauwassersegeln.com' target='_blank'>Aldjerinya</a> (Duitse boot). Inka had het wel even moeilijk volgens mij maar Arne bleef natuurlijk cool om zich heen kijken. We hebben hun geholpen met losgooien en uitgezwaaid. Was wel even gek. Arne heeft voor ons een heel mooi stuk RVS vermaakt (hij had nog wel wat liggen van 10 mm en nog veel meer...) voor aan de onderkant van het roer zodat &#039ie niet omhoog kan gaan door de golven (als de stuurautomaat of windvaan er op staat). Joost had zelf ook al wat in elkaar geknutseld in Camaret maar dat was niet zo stevig. Sinds Lissabon hebben we de kluiver op de rol voorop zitten maar die is eigenlijk net iets te lang voor het systeem dat we er op het laatste moment in Nederland op hadden gezet. Dat dacht Joost wel even op te lossen door een stuk van de turnbucklekit (zit onder de rol, zodat de rol kan draaien) af te zagen... Lang over nagedacht maar toch nog wat over het hoofd gezien. Helaas, te kort! Nu kon de rolreef niet meer draaien! Gelukkig zit hier in de haven een mannetje op een catamaran met veel RVS en een lasapparaat en die heeft de stukken weer aan elkaar gemaakt op -dit keer- de goede lengte en nu zijn we weer blij want het werkt weer en het zeil staat mooi strak. Vanmorgen zei Inka op de SSB dat ze harde wind hadden en onweer. Klinkt niet bepaald aantrekkelijk maar ons lijkt het toch leuk om de feestdagen op de oceaan door te brengen. Joost denkt dat hij voor ons kerstmaal toch echt een tonijn of andere leuke vis kan vangen. Om zich zelf in te dekken heeft hij in de viswinkel nog wat aas enzo ingeslagen. Ik denk dat alle zelf gevangen vissen vanaf nu wel een vermelding waard zijn op de site. <a href='http://dirmateronde.spaces.live.com' target='_blank'>Dingo</a> was nog even op bezoek en Boaz vond het roer erg interessant. We hebben er dus een roerganger bij. Met zijn acht maanden kan hij al zelf zitten maar op het roer is dat nog een beetje lastig. Ik merk dat ik het spannender dan Joost vind om aan de oversteek te gaan beginnen. Spannend omdat we al van meerdere boten hebben gehoord dat ze harde wind hadden en sommigen moesten uitwijken naar de Kaapverdische eilanden omdat er bijvoorbeeld een stag kapot was gegaan. Ik word niet blij van die verhalen maar gelukkig horen we ook van boten die al op de helft zijn en <a href='http://www.lahainaopreis.nl' target='_blank'>Lahaina</a> is er zelfs al. Ik ben wel erg benieuwd naar hoe het is zo lang op zee te zijn. De voorspellingen zien er in elk geval goed uit. 

Ondertussn is het vrijdag geworden en zag ik dat ik bovenstaande nog niet verstuurd had... Maar het grote nieuws is dus dat we nu toch echt aan de grote oversteek zijn begonnen! Om 16:30 uur hebben we de trossen losgegooid en kregen daarbij hulp van onze buren. Zoals het hoort werd er flink getoeterd toen we de haven uitvoeren. Vertrek nooit op een vrijdag, dat brengt ongeluk schijnt maar wij zijn niet bijgelovig dus gegaan!	    </div>	 	          
	  </div>	  
	</body>
</html>