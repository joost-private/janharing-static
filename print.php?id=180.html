<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Papeete	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Papeete<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 5/9/2007, 20:00<br /><br />
	      </span>
	    </div>
	    <div>
	    	Het binnenwandelen van de supermarkt blijft een feestje. Inmiddels hebben we goed ingeslagen om leuke dingen te kunnen koken op meer afgelegen plekken. Ondanks al de luxe hebben we weer zin om te gaan. Moorea, het eiland waarop we nu uitzicht hebben, lonkt naar ons. Maar we zijn hier niet zomaar weg.... De man bij wie we moeten uitchecken is maar steeds niet op zijn kantoor. Zowel gisteren als vandaag was hij er niet maar morgen schijnt hij er toch echt te zijn. Op zich niet zo erg, maar je kunt
niet even naar hem toelopen omdat hij in Papeete zelf zit. Wij liggen een stukje verderop voor anker en vlakbij is de bushalte. Die busjes zijn erg leuk, een soort truckje met langs beide zijkanten een lange bank en in het midden nog een smal bankje voor extra zitruimte. De ramen staan standaard open wat een lekker briesje geeft. Stiekum zit je toch snel een half uur in de bus enkele reis en dan is het toch wel jammer dat meneer douane niet op z&#039n plek zit. Gelukkig hoeven we alleen maar hier in-
en uit te checken voor heel Frans Polynesie. Papeete wordt de hoofdstad van de Zuid Pacific genoemd, een gebied van bijna 10000 kilometer breed. Maar we vinden het niet echt een sfeervolle stad en het is kleiner dan Nijmegen. De terrasjes zitten langs een superdrukke weg (of zijn we dat niet meer gewend?) en er staan niet veel bijzondere gebouwen. Wel een heleboel winkels waar ze dure parels verkopen. De markt is heel leuk, daar staan de kraampjes met vanalles en nog wat, schelpenkettingen, rieten
tassen, vrolijk gebloemde pareo&#039s, groente en fruit en veel tonijnen. Al met al is het een vrolijke boel. De mensen dragen alle kleuren kleding en het liefst met bloemenpatroon. Een bloem achter het oor is ook heel gewoon. Mannen dragen de bloem dicht en vrouwen open en ze geven er ook mee aan of ze een partner hebben. Draag je de bloem links dan ben je bezet en draag je &#039m achter je rechteroor dan ben je op zoek. Dat wist ik niet.... Nu snap ik waarom er op Fatu Hiva een van de dansers heel gezellig
met me kwam kletsen en me zelfgebrouwen bier aanbood, ik droeg toen inderaad een bloem achter m&#039n rechteroor!	    </div>	 	          
	  </div>	  
	</body>
</html>