<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Lissabon	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Lissabon<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 16/10/2006, 20:00<br /><br />
	      </span>
	    </div>
	    <div>
	    	Na het surfen van vorige week zijn we aardig druk geweest. Afgelopen maandag zijn we vanuit Leixoes 24 uur gaan motoren naar Peniche. Er was nauwelijks wind en deining, perfect motorweer ;-). Een nachtje door was wel weer leuk, veel dolfijnen rondom de boot gehad &#039s nachts! Ik merk dat ik tijdens de nachtwacht steeds meer dingen ga doen. Even een kopje thee maken of een mailtje naar iemand typen, dat maakt de nachtwacht een stuk minder vermoeiend dan drie uur lang stilzitten. Koud is het ook niet meer, m&#039n zeilbroek had ik voor het eerst niet nodig maar m&#039n muts nog wel. In Peniche lagen ook <a href='http://www.svdalliance.com' target='_blank'>Dalliance</a> en <a href='http://dirmateronde.spaces.live.com' target='_blank'>Dingo</a> en <a href='http://www.svdalliance.com' target='_blank'>Dalliance</a> had een kip-bbq-afhaaltent ontdekt. Daar hebben we met z&#039n allen wat gehaald en in het park opgegeten. Was wel grappig, Marco had een fles wijn gekocht en die bij een cafe laten ontkurken en gewoon meegenomen naar het park. De kip was echt supergoed! Ze pakten het in papier in met friet en olijven. We hadden uitgerekend dat we om drie uur &#039s nachts moesten opstaan om op tijd in Lissabon te komen. Er zou noordenwind komen. Vanaf 3 uur elk uur de wekker gezet om te kijken of de wind al was gedraaid en om 6 uur was &#039ie west! Wij snel anker opgehaald en foetsie. We hebben heel veel kunnen zeilen met weinig golven. Heerlijk! Later kwam de noordenwind en hebben we de zeilen voor het eerst gezet alla &#039Zeeuws meisje&#039 (genua uitgeboomd naar de ene kant en grootzeil met bulletalie vastgezet tegen gijpen aan de andere kant, handig met wind pal van achteren). Toen bleek dat we voor het eerst een positieve rekenfout hadden gemaakt en we ondanks drie uur later weg toch in Lissabon konden aankomen! Daar wilden we graag op tijd zijn omdat Edward, Renate en Meriam (vrienden van ons) vlakbij Lissabon waren en die zouden we ontmoeten. Lissabon ligt aan een rivier dus we moesten ook rekening houden met de stroming. We zijn met 8 knopen onder de enorme brug (69 m. hoog) doorgevaren. We waren helemaal moe van die dagen op het water, dus hebben we lekker rustig het anker uitgegooid in Seixal, vlakbij Lissabon. Donderdag in de haven in Lissabon gaan liggen en wat dingen geregeld (zeilmaker om de kluiver te laten vermaken voor de rolreef, gasfles vullen). &#039s Middags kwamen Edward en Renate met Meriam van bijna twee ons ophalen! Meriam zei &#039boot&#039(heel goed) en we zijn Lissabon ingewandeld. Wat een prachtige stad! Veel smalle straatjes en huizen met balkonnetjes en mooie doorkijkjes. In een parkje koffie gedronken (70 cent per kopje!) en &#039s avonds naar hun huisje gereden. Dat was 110 km. verder op maar de wegen zijn hier zo goed dat we er in een uur waren. Wat gaat het ineens snel met een auto! We hebben heerlijk gegeten, geslapen in een stilstaand bed en gezeten aan een tafel met stoelen. Was wel gek om na 3 maanden de boot een nachtje alleen te laten. De volgende dag was de warmste tot nu toe, 30 graden! Bij het huisje was ook een trampoline en daar heb ik even heerlijk op gesprongen. &#039s Middags werden we weer teruggebracht via de Lidl en de toren van Belem. Die toren is grotendeels in nautische stijl gebouwd en stond vroeger midden in de rivier. Veel mooie poortjes en kozijnen zodat ze de rivier goed in de gaten konden houden. Het afscheid vonden we wel even lastig, het was zo gezellig! Zaterdag geprobeerd om spullen voor de boot te kopen maar dat schoot niet echt op. Het is net zoiets als je voor het eerst gaat samenwonen en denkt dat je in een paar uur compleet bij de Ikea kunt slagen. Wat is het in Nederland toch makkelijk om speciale dingen te kopen... Vijf uur later was het gelukt om wat touw te kopen en een pilot te kopieren (thanks wateraap) en konden we nog even door de stad lopen. Ze hebben hier trouwens erg leuke koffietentjes. Dat noemen ze een &#039pasteleria&#039 en het lijkt nog het meest op een banketbakker met wat zitjes. Lijkt me een gat in de markt voor Nederland. Vandaag op de valreep een &#039pasteitje Belem&#039 geproefd. Dat is een soort bladerdeegtaartje met creme brulee erin, erg lekker. Nu liggen we weer op ons ankerplekje in Seixal om op goede wind te wachten en na te genieten van Lissabon.	    </div>	 	          
	  </div>	  
	</body>
</html>