<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Cairns	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Cairns<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 22/6/2009, 11:49<br /><br />
	      </span>
	    </div>
	    <div>
	    	De afgelopen twee weken hebben we grotendeels in Cairns doorgebracht. De
eerste indruk van de stad was niet best. Goedkope hostels, $10 steak
restaurants, tourbureaus en didgeridoowinkels zo ver we maar konden kijken
met daar tussendoor zwermen jonge backpackers op zoek naar de beste manier
om hun moeizaam verdiende fruitplukgeld zo goed mogelijk uit te geven. Maar
goed, er was in ieder geval ook een grote supermarkt wat voor zeilers weer
een zeer interessante bestemming is. <br /><br />

Een paar dagen later zaten we binnen in de kajuit te ontbijten toen we
ineens geroep hoorde buiten. Het bleek de boot Moet te zijn met Frans,
Sylvia en familie, zo rechtstreeks aangekomen uit Nieuw Caledonie. Met hen
hadden we in Nieuw Zeeland veel tijd doorgebracht, maar ze daarna niet meer
gezien. We wisten wel dat ze naar Cairns wilden komen, maar niet wanneer.
Het was geweldig om elkaar weer te ontmoeten. Hun kinderen waren flink
gegroeid en zij hadden Ilse natuurlijk alleen zwanger gezien. Nu was Siebe
er ineens! <br /><br />

Verder waren er weer een aantal bootklussen op de lijst verschenen. Ja, dat
is iets dat blijkbaar nooit ophoudt. Maar gelukkig bleek er in Cairns een
enorm industrieterrein te zijn met werkelijk iedere winkel die ik maar kon
wensen. We hebben een zeil laten repareren, een nieuwe boom gekocht (de ook
nieuwe boom uit Brisbane was na het eerste tochtje al krom), een nieuw
navigatielicht voor boven in de mast (de oude was niet veel feller meer dan
een kaarsje) en nog wat kleine dingetjes. <br /><br />

Eergisteren zijn we toch maar weer vertrokken uit Cairns. Ons visum voor
Australie loopt namelijk af op 3 augustus, dus we kunnen niet te lang
treuzelen. Om goed op te schieten hebben we de nacht doorgezeild. Dat was
niet erg ontspannen. Het Great Barrier Reef ligt hier dicht langs de kust en
de scheepvaartroute gaat er min of meer door heen. Dat betekent goed op de
vuurtorens en de kaart letten, want we willen niet in het donker op een rif
varen. Verder voeren er ook nog behoorlijk wat boten en waaide het stevig.
Even kort slapen met de eierwekker zoals op de oceaan was er zeker niet bij.
Waarschijnlijk dat we daarom de komende stukken toch maar als dagtochten
gaan doen. <br /><br />

In de middag kwamen we aan op Lizard Island. Dit is het eiland waarvan
kapitein Cook de hoogste berg heeft beklommen om een uitweg te vinden naar
open zee toen hij met zijn schip de Endeavour opgesloten zat binnen het rif.
Die wandeling staat voor ons nog op het programma. Leuk om zo&#039n historische
plek de bezoeken.	    </div>	 	          
	  </div>	  
	</body>
</html>