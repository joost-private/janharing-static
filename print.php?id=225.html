<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Zelfs geen vrije dagen	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Zelfs geen vrije dagen<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 18/4/2008, 07:00<br /><br />
	      </span>
	    </div>
	    <div>
	    	En we dachten nog wel dat een half jaar Nieuw Zeeland ons alle tijd
zou geven om onze boot Hafskip van groot onderhoud te voorzien. Die
tijd is echt voorbij gevlogen! Natuurlijk hebben we al heel veel
gedaan maar het is toch altijd weer meer werk dan je denkt. Vooral het
hele hoofdstuk teakdek verwijderen, 800 gaatjes vullen en laten
zandstralen zijn we bij elkaar al zo&#039n 2,5 maand mee bezig geweest.
Komend weekend gaan de eerste boten vertrekken naar het warme noorden,
waaronder <a href='http://www.yagoona.de' target='_blank'>Yagoona</a> en Muline. Raar, ineens is de tijd gekomen van gedag
zeggen terwijl wij nog aan het stressen zijn om de boot op tijd het
water in te krijgen. We hebben onze lanceerdatum een kleine twee weken
naar achteren geschoven, naar 1 mei. We maken lange dagen en een dagje
vrij zit er voorlopig niet in, ook geen weekend.Gelukkig dat we al &#039op
vakantie&#039 zijn geweest, anders was het er niet meer van gekomen. Maar
als de boot straks weer in het water ligt kunnen we genieten van alle
improvements en zullen we hard ons best moeten doen een roestplekje te
vinden! Ik kijk zo uit naar mooie ankerplekjes en verder rondcruisen.
En dat terwijl we in november zo blij waren om een half jaar niet te
zeilen. De komende weken nog maar extra genieten van alle luxe als
onbeperkt internet op de boot, kaas, yoghurt, normaal vlees, appels en
ijsjes eten. Toelichting op de klusfoto&#039s: Veel verven, alle plekjes
zowel onder als boven water bijgewerkt en het hele dek, kajuitdak en
kuip. De kleur die we hadden laten mengen was te wit uitgevallen en de
tweede poging had een tintje groen in zich, hmmm, lastig. Als.het voor
de laatste laag maar goed is. Alles heeft nog twee lagen nodig en dan
is het klaar. Gelukkig komen er weer wat droge dagen aan! De
kajuitingang, vanwege lekkage binnen haalt Joost het roest weg en
laten we er een nieuw stuk inlassen. Via onze buurman die z&#039n halve
onderwaterschip opnieuw in elkaar moet laten lassen (vanwege corrosie
aan de binnenkant) hebben we Paul leren kennen. Een erg goede lasser
die het leuk vindt wat projectjes te doen. Lassen is echt zijn hobby.
Komt goed uit, want we hebben wel wat klusjes. In ruil daarvoor heeft
Joost zijn computer gefixt en geven we &#039m onze fiets (die hebben we
gekocht zodat we de auto kunnen verkopen en toch mobiel kunnen blijven
en hij vond de fiets wel mooi) en wat geld. Onze boegspriet was ook
aardig roestig en Paul had wel zin om een nieuwe van RVS in elkaar te
lassen. Zo&#039n aanbod slaan we natuurlijk niet af. We wisten alleen niet
dat die drie meter lange buizen ongepolijst worden afgeleverd. We zijn
dagen bezig geweest die buizen mooi glimmend te krijgen. Tja, een
beetje een luxeklus terwijl er nog zoveel ander werk ligt maar als de
boegspriet er eenmaal op zit is het erg lastig er goed bij te komen.
Maar het gaat wel erg mooi worden! Eindelijk komen de houten planken
er op die we al sinds Nederland in de kuipbank hebben liggen. Ander
project was de afsluiters. Allemaal vervangen door degelijke plastic
exemplaren en op twee plekken nieuwe pijpjes in laten lassen zoals
hier bij de uitvoer van de wc. Op de plek van de stofprop hoort de
schroefas met propellor te zitten. De oude propellor bleek niet goed
meer, een blad stond op afscheuren. Dus is er op het moment eentje
onderweg uit Nederland (thanks Corry en Frans!). Iets anders heel engs
was de dieptemeter. Blijkbaar zat er ooit een grotere en hadden ze
daarom zo&#039n grote pijp in de boot gelast. De huidige dieptemeter is
een stuk kleiner en Joost kon &#039m zo los trekken!  Als dat onderweg was
gebeurd was het water heel snel naar binnen gestroomd. Joost heeft
zelf van metaal een kleiner rondje gemaakt met gat en die heeft Paul
er ook voor ons ingelast. Zo kan Joost de dieptemeter een stuk
steviger terugplaatsen. De herfst is begonnen en langzaam wordt het
kouder en de dagen korter. Overdag is het nog steeds een graad of 20
maar &#039s nachts onder de tien. Erg koud als je &#039s nachts naar de
w.c.moet lopen. Maar over een week of vier kunnen wij ook koers gaan
zetten naar de warme tropen, heerlijk.	    </div>	 	          
	  </div>	  
	</body>
</html>