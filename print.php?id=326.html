<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Lizard Island	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Lizard Island<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 28/6/2009, 02:01<br /><br />
	      </span>
	    </div>
	    <div>
	    	<b>De windsok die ik lang geleden in de Carieb in elkaar heb geknutseld komt nu weer mooi van pas. Een windsok is een zak van stof die aan een kant open is en je boven je luik vast maakt. Omdat je voor anker altijd de wind van voren hebt krijg je zo een briesje door de boot. Eigenlijk willen we vandaag weg maar er is nauwelijks wind en waarschijnlijk komt de wind dinsdag weer terug. Het stuk tussen Cairns en Cape York staat bekend om dat het er altijd waait maar nu dus even niet. Maar dat is niet erg, we vermaken ons hier op Lizard Island prima. </b><br /><br />

Joost vertelde over de Captain Cook Lookout. Inmiddels zijn we al in de oude voetsporen van Cook getreden en hebben de top beklommen. Dat was een pittige klim met Siebe bij Joost in de rugdrager. Eenmaal boven vonden we het nog best lastig om de uitgang door het Great Barrief Reef te zien. Een paar dagen later zijn we met Steve en Toya van de catamaran &#039Cheers&#039 (uit Namibie) voor een dagtochtje meegevaren naar een van de uitgangen van het rif. Aangezien daar meestal veel vissen rondzwemmen vanwege de harde stroming. Bij het buitenste rif daalt de zeebodem van een meter of twintig naar een kilometer of twee. Joost en ik snorkelen om de beurt zodat er altijd iemand bij Siebe is. Het water is heel helder en op het rif zwemmen heel veel mooi gekleurde vissen. Het koraal zelf is niet zo kleurrijk. Langs het rif zie ik een haaitje zwemmen (met een zwarte vin dus niet gevaarlijk) en we ontdekken een enorme kabeljouw. De kabeljouw laat zich gerust door Toya en Steve aaien. Op de ankerplek is het water minder helder maar is genoeg moois te zien. Bijvoorbeeld schelpen van ruim anderhalve meter lang. Ze hebben een enorme mond waardoor ik er niet eens boven durf te zwemmen <img src='images/smiley/smile_).gif' alt="smiley" class='smiley' />.<br /><br />

Donderdag heb ik een leuk verjaardagsfeest. Na twee keer achter elkaar jarig te zijn geweest op volle zee vind ik een feestje extra bijzonder. Ik word verwend met chocola door Siebe en van Joost krijg ik een mooi armbandje en een interessant tijdschrift over baby&#039s. Frans en Sylvia van Moet komen precies vandaag aangevaren en hebben een Spaanse Makreel gevangen onderweg. Ze hebben naast hun twee kinderen ook drie gasten aan boord waarvan er een chefkok blijkt en een leuk hapje van de vis maakt. Cheers komt en Jeunesse en Dale van de boot &#039Zinc&#039. In korte tijd hebben we veel zeilvrienden gemaakt en allemaal zijn ze van plan net als wij richting Thailand te varen. De kuip van Hafskip is volgeladen met 11 volwassenen, 1 kind en 2 babies en een hoop lekkere hapjes en zelfgebrouwen bier.<br /><br />

Met Siebe gaat het ook goed. We hebben een netje gemaakt om ons dubbele bed in de kajuit zodat hij naar hartelust kan rondtijgeren zonder er van af te vallen. Hij is nog langzaam maar daar gaat vast binnenkort verandering in komen. Hij kan ook op handen en knien zitten te wiebelen en laat zich voorover vallen om vooruit te komen. Tussendoor brabbelt hij gezellig dadada, bababa, wahwah en lacht naar iedereen!	    </div>	 	          
	  </div>	  
	</body>
</html>