<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Plum Cake	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Plum Cake<br />
	 	    <span style="color: #000; font-family: Tahoma, Verdana; font-size: 15pt;">
	    	  Joost, 28/1/2010, 02:52<br /><br />
	      </span>
	    </div>
	    <div>
	    	Ik ben enthousiast over Plum Cake. Dat is een donkergekleurde cake met
daarin gedroogde pruimen. Het smaakt erg goed en is een van de
specialiteiten hier. Bij elke bakker is het te koop in verschillende
afmetingen tot een kilo. Daarnaast zijn er hier nog een heleboel
andere bekende en onbekende zoetigheden te krijgen. We hebben al
meerdere bezoekjes gebracht aan onze favoriete bakker &quot;The Oven&quot; zodat
eventuele tekorten opgedaan tijdens de tocht vanaf Thailand
gegarandeerd aangevuld worden. Verder hebben we Indiase gerechten
gegeten in restaurants uit diverse categorien. Van een keurige tent
met obers in pak tot een donker hol met pannen voorgekookte lauwe
curry waar de vliegen omheen vliegen. Maar overal heeft het ons goed
gesmaakt. Vandaag hadden we ook een aardige variant. Een bord met
witte rijst met daaromheen een stuk of tien kleine bakjes met prutjes
erin. Het is de bedoeling dat je al die prutjes op verschillende
plekken over je rijst heengooit, dan de boel met je hand (alleen de
rechter, de linker is voor gebruik op de wc&#039s zonder wc papier) een
beetje door elkaar mixt en het ook weer zonder bestek opeet. Ja, dat
gaat heel goed, rijst met saus met een hand eten. Doordat de hele
serie prutjes maar een klein beetje door de rijst gemengd zijn heeft
elke hap eigenlijk een andere samenstelling en dat maakt het een
afwisselende maaltijd.<br /><br />

In de stad is een hoop te beleven. Overal zitten kleine winkeltjes die
allerlei spullen verkopen. Vandaag ben ik op zoek gegaan naar een
koffiemolen. Er zijn hier namelijk heel goede koffiebonen te koop voor
weinig, maar dan moet je ze wel kunnen malen. Ik kwam terecht in een
keukenwinkel waar allerlei mensen voor mij op zoek gingen in de
stapels dozen achter in het magazijn en uiteindelijk met een degelijk
ogend apparaat terugkwamen. Voor het geld hoefde ik het niet te laten,
12 euro, maar het was nogal een groot model dat alleen op tafel
vastgeschroefd kon worden. Ik zoek iets dat aan de muur kan worden
bevestigd, want zoveel ruimte is er niet op de boot. Ook verkopen ze
hier fietsen gemaakt in India die erg lijken op de traditionele
Nederlandse fiets. Stevig ogend met van die remmen die bekrachtigd
worden via stangen in plaats van remkabels. Nieuwprijs is slechts 60
euro. We hebben vandaag ook een bootstempel besteld. De autoriteiten
hier en in de komende landen vinden stempels namelijk heel erg mooi en
het is toch professioneel om op elk formulier dat ik onderteken even
zo&#039n Hafskip-stempel te zetten. Ilse heeft een tekeningetje gemaakt en
er is nu iemand een mooi snijwerkje in rubber aan het maken voor
ons.<br /><br />

Wat ook leuk is zijn de auto-rikshaws waarvan we eerder al een foto op
de website hadden gezet. Het is een soort kleine auto om drie wielen.
De passagiers zitten op de achterbank en je kunt er maximaal met drie
personen in. Voorin zit alleen de bestuurder achter een stuur zoals op
een motorfiets. Hard gaan ze niet, maar ze kunnen wel makkelijk door
smalle steegjes rijden en zijn goedkoper dan taxi=92s. <br /><br />

Al met al is Cochin een interessante stop. We blijven hier zeker nog
tot begin volgende week. Dan vliegen Ilse en Siebe terug naar
Nederland en ga ik met Erik de boot voorbereiden voor vertrek naar
Oman.	    </div>	 	          
	  </div>	  
	</body>
</html>