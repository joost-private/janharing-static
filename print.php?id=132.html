<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    Nachtvaart naar Aruba	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	Nachtvaart naar Aruba<br />
	 	    <span style="color: #000; font-family: Tahoma, Verdana; font-size: 15pt;">
	    	  Piet (vader Ilse), 1/4/2007, 23:00<br /><br />
	      </span>
	    </div>
	    <div>
	    	Na een laatste verkenning van het Spaanse Water, een groot binnenmeer met open verbinding naar zee, vertrokken we laat in de middag naar Aruba. Het zou mijn eerste kennismaking zijn met een zeilboot in volle zee. De spanning was voor mij goed voelbaar,zeker op het moment waarop de boot de nauwe doorgang naar open zee gepasseerd is. In het begin erg onrustig water; het lijkt wel of de golven van alle kanten komen. Na een uurtje wordt alles rustiger en komen de golven alleen nog van achteren. De zonsondergang
is mooi en de duisternis valt langzaam in. Urenlang varen we langs de kust van Curacao maar wel op steeds grotere afstand. Het is een zee van lichtjes, er lijkt geen eind aan te komen. Het is heerlijk weer, veel sterren, niet te veel wind en een mooie sikkel van de maan, die tot ongeveer 23.00 uur de zee verlicht. Ik voel me rustig en veilig en geniet van het geluid dat de golven maken; het klinkt nooit hetzelfde. Vanwege de sterren wordt het vannacht niet echt donker. Boten zie je op grote afstand.
Spannend is wat die &quot;grote jongens&quot; gaan doen. De eerste vier uur wacht zit er op. Ilse neemt de wacht van Joost over en komt gezellig naast me zitten. Het zijn voor mij onvergetelijke uren. Als je naar de top van de mast kijkt, die met drie lampjes is verlicht ,zie je pas goed hoe de boot in beweging is. Op het achterdek merk je daar niet zo veel van. Langzaam wordt de lucht valer van kleur en kondigt de dageraad zich aan. Om zes uur voorbereiding voor het ontbijt dus wordt er eerst een tonijn gevangen.
Als de vis schoon is kleurt de hemel rood en komt de zon boven de horizon uit. Aruba is al geruime tijd in beeld; de contouren worden duidelijker. De laatste uren varen we langs de kust en om ongeveer 9.00 uur varen we naar de toegewezen aanlegplaats voor het inklaren. Een ervaring rijker klimmen we op de kademuur van de cruisehaven van Aruba.	    </div>	 	          
	  </div>	  
	</body>
</html>