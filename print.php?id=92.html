<?xml version="1.0"?>  
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
	<head>
	  <title>
	    een weekje later...	  </title>
	</head>
	<body>
		<div style="color: #000; font-family: Tahoma, Verdana; font-size: 18pt; width: 600px; text-align: justify">
	 	  <p>
	      <a href="javascript:window.print()">
		      <img src="images/printer.gif" alt="Print dit verhaaltje" title="Print dit verhaaltje" border="0" />
		    </a>
		  </p> 
	 	  <div style="color: #000; font-family: Tahoma, Verdana; font-size: 48pt; font-weight: bold;">
	 	  	een weekje later...<br />
	 	    <span style="color: #000; font-family: Tahoma, Verdana; font-size: 15pt;">
	    	  Ilse, 5/12/2006, 22:00<br /><br />
	      </span>
	    </div>
	    <div>
	    	Het is alweer een week geleden dat ik wat op de site heb gezet en dat
komt omdat we heel hard aan het klussen zijn. Gelukkig gaat het nu
toch echt de goede kant op met onze kajuitrand. We zijn er de hele
week fulltime mee bezig geweest (lees ook zaterdag en zondag ;-)) maar
nu weten we wel dat ons kajuitdak staat als een huis en voorlopig niet
weg roest en dat het staal onder het teakdek er nog niet heel ernstig
aan toe is. Er komt namelijk zout water onder het teakdek door als we
varen en dat is niet zo best. Waarschijnlijk nog een jaar en dan gaan
we het er volledig afslopen. We hebben de eerste houten rand rondom
het kajuitdak er af gehaald en Joost is twee dagen met beitel, hamer,
schroevendraaier, krabber, enz, bezig geweest om al het roest weg te
bikken. Op de eerste foto hebben we fosforzuur (osfo) langs de rand
gekwast en een nachtje gelaten. Dat zorgt ervoor dat de laatste
plekjes roest ook weg gaan. Daarna goed schoonmaken en voor het eerst
hebben we met twee-componentenverf gewerkt. De volgende dag hadden we
opeens weer aan een kant kleine roestplekjes! Weggewerkt met de
krabber maar de volgende dag kwamen ze weer terug. Weer weggebikt en
toen ging het goed! Op de laatst foto zie je hoe mooi wit onze rand nu
is en zie je de houtjes liggen waarmee we het gat weer gaan dichten
(en veel kit natuurlijk). Die latjes was ook wat.. .goedkoop hout
gekocht en insmeren met epoxylijm om ze waterdicht te maken. Dat werkt
ook met twee componenten en vanwege een golfje schoot Joost wat uit
met de hardener.... Na een kwartier verven begon het spul in het
plastic(!) bekertje ineens heet te worden en te dampen en ineens was
het keihard! Daarna hebben we het goedje voorzichtig gemengd en dat
ging veel beter. In Lissabon hadden we via een zeilmaker een
slingerzeiltje (zodat je niet uit je bed valt tijdens het zeilen)
gekocht en hij had er vast ogen voor ns ingeslagen. Wij het mooi
opgehangen en uitproberen. Ik lag heerlijk! Joost wilde ook maar
sprong er wat te enthousiast in en rolde het bed af met slingereil
erbij, ogen gescheurd.... Dat is niet handig dus ik ben het zeiltje
gaan verstevigen met behup van de speedy stitcher. Superhandig ding om
door dikke stoffen heen te prikken en ook handig om voor nood de
zeilen mee te kunnen repareren. De buiskap heb ik er ook helemaal mee
ogelapt dus die kan hopelijk ook weer even mee. De kluslijst voor de
oversteek begint eindelijk korter te worden. Twee bekende boten zijn
al weg. Dan begint het toch te kriebelen. Wij willen toch ook wel
binnen een dag of tien vertrekken maar niet voordat we La Gomera
hebben aangedaan. Wel gek dat het nu Sinterklaasavond is.Het is hier
zomers warm (verf droogt lekker snel) en dat past niet echt bij het
Sint-gevoel. Maar we gaan zo wel lekker pepernoeten eten!	    </div>	 	          
	  </div>	  
	</body>
</html>